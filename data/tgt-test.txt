اور اس عورت کی طرح نہ ہو جاؤ جس نے اپنا سوت مضبوط کات لینے کے بعد توڑ کر ٹکڑے ٹکڑے کر ڈالا ، تم اپنی قَسموں کو اپنے درمیان فریب کاری کا ذریعہ بناتے ہو تاکہ اس طرح ایک گروہ دوسرے گروہ سے زیادہ فائدہ اٹھانے والا ہو جائے ، بات یہ ہے کہ اللہ بھی تمہیں اسی کے ذریعہ آزماتا ہے ، اور وہ تمہارے لئے قیامت کے دن ان باتوں کو ضرور واضح فرما دے گا جن میں تم اختلاف کیا کرتے تھے ۔
بلکہ کفر تو شیطانوں نے کیا
پس آپ اپنا رخ اﷲ کی اطاعت کے لئے کامل یک سُوئی کے ساتھ قائم رکھیں ۔ اﷲ کی بنائی ہوئی فطرت اسلام ہے جس پر اس نے لوگوں کو پیدا فرمایا ہے اسے اختیار کر لو ، اﷲ کی پیدا کردہ سرِشت میں تبدیلی نہیں ہوگی ، یہ دین مستقیم ہے لیکن اکثر لوگ ان حقیقتوں کو نہیں جانتے ۔
بیشک ہم نے کافروں کے لئے پاؤں کی زنجیریں اور گردن کے طوق اور دوزخ کی دہکتی آگ تیار کر رکھی ہے ۔
اور وہ یہی کہتے رہیں گے جیسے انہوں نے پہلے کہا تھا کہ ہماری اس دنیوی زندگی کے سوا اور کوئی زندگی نہیں اور ہم مرنے کے بعد نہیں اٹھائے جائیں گے ۔
یقیناً اس دشواری کے ساتھ آسانی بھی ہے ۔
اے محبوبِ مکرّم  ہم نے آپ پر قرآن اس لئے نازل نہیں فرمایا کہ آپ مشقت میں پڑ جائیں ۔
پھر ایسا ہی ہوا پس سارے جادوگر سجدے میں گرا دیے گئے کہنے لگے  ہم ہارون اور موسٰی علیہما السلام کے رب پر ایمان لے آئے ۔
بلکہ آخرت کے بارے میں ان کا علم اپنی انتہاء کو پہنچ کر منقطع ہوگیا ، مگر وہ اس سے متعلق محض شک میں ہی مبتلاء ہیں ، بلکہ وہ اس کے علمِ قطعی سے اندھے ہیں ۔
تو ہم بھی ضرور اﷲ کے برگزیدہ بندے ہوتے ۔
اور قربِ قیامت نزولِ مسیح علیہ السلام کے وقت اہلِ کتاب میں سے کوئی فرد یا فرقہ نہ رہے گا مگر وہ عیسٰی علیہ السلام پر ان کی موت سے پہلے ضرور صحیح طریقے سے ایمان لے آئے گا ، اور قیامت کے دن عیسٰی علیہ السلام ان پر گواہ ہوں گے ۔
اور جن لوگوں نے کفر کیا ہے کہیں گے  اے ہمارے رب  ہمیں جنّات اور انسانوں میں سے وہ دونوں دِکھا دے جنہوں نے ہمیں گمراہ کیا ہے ہم انہیں اپنے قدموں کے نیچے روند ڈالیں تاکہ وہ سب سے زیادہ ذِلّت والوں میں ہو جائیں ۔
اﷲ ایمان والوں کا کارساز ہے وہ انہیں تاریکیوں سے نکال کر نور کی طرف لے جاتا ہے ، اور جو لوگ کافر ہیں ان کے حمایتی شیطان ہیں وہ انہیں حق کی روشنی سے نکال کر باطل کی تاریکیوں کی طرف لے جاتے ہیں ، یہی لوگ جہنمی ہیں ، وہ اس میں ہمیشہ رہیں گے ۔
اِن کفّارِ مکہ سے پہلے قومِ نوح نے ، اور سرزمینِ یمامہ کے اندھے کنویں والوں نے ، اور مدینہ سے شام کی طرف تبوک کے قریب بستیِ حجر میں آباد صالح علیہ السلام کی قوم ثمود نے جھٹلایا ۔
جو شخص اپنا رخِ اطاعت اﷲ کی طرف جھکا دے اور وہ اپنے عَمل اور حال میں صاحبِ احسان بھی ہو تو اس نے مضبوط حلقہ کو پختگی سے تھام لیا ، اور سب کاموں کا انجام اﷲ ہی کی طرف ہے ۔
وہی ہے جِس نے آسمانوں اور زمین کو چھ اَدوار میں پیدا فرمایا پھر کائنات کی مسند اقتدار پر اپنی شان کے مطابق جلوہ افروز ہوا یعنی پوری کائنات کو اپنے امر کے ساتھ منظم فرمایا ، وہ جانتا ہے جو کچھ زمین میں داخل ہوتا ہے اور جو کچھ اس میں سے خارج ہوتا ہے اور جو کچھ آسمانی کرّوں سے اترتا یا نکلتا ہے یا جو کچھ ان میں چڑھتا یا داخل ہوتا ہے ۔ وہ تمہارے ساتھ ہوتا ہے تم جہاں کہیں بھی ہو ، اور اللہ جو کچھ تم کرتے ہو اسے خوب دیکھنے والا ہے ۔
یہ اللہ کی ہدایت ہے وہ جسے چاہتا ہے اس کے ذریعے رہنمائی فرماتا ہے ۔
ہم عنقریب آپ پر ایک بھاری فرمان نازل کریں گے ۔
اور یقیناً ہم جانتے ہیں کہ تم میں سے بعض لوگ اس کھلی سچائی کو جھٹلانے والے ہیں ۔
اور یاد کرو جب ہم نے اولادِ یعقوب سے پختہ وعدہ لیا کہ اللہ کے سوا کسی اور کی عبادت نہ کرنا ، اور ماں باپ کے ساتھ اچھا سلوک کرنا اور قرابت داروں اور یتیموں اور محتاجوں کے ساتھ بھی بھلائی کرنا
اور یقیناً آخرت کا اجر ان لوگوں کے لئے بہتر ہے جو ایمان لائے اور روشِ تقوٰی پر گامزن رہے ۔
اور جو مال تم سود پر دیتے ہو تاکہ تمہارا اثاثہ لوگوں کے مال میں مل کر بڑھتا رہے تو وہ اﷲ کے نزدیک نہیں بڑھے گا اور جو مال تم زکوٰۃ و خیرات میں دیتے ہو فقط اﷲ کی رضا چاہتے ہوئے تو وہی لوگ اپنا مال عند اﷲ کثرت سے بڑھانے والے ہیں ۔
جو لوگ چھوٹے گناہوں اور لغزشوں کے سوا بڑے گناہوں اور بے حیائی کے کاموں سے پرہیز کرتے ہیں ، بیشک آپ کا رب بخشش کی بڑی گنجائش رکھنے والا ہے ، وہ تمہیں خوب جانتا ہے جب اس نے تمہاری زندگی کی ابتداء اور نشو و نما زمین یعنی مٹی سے کی تھی اور جبکہ تم اپنی ماؤں کے پیٹ میں جَنیِن یعنی حمل کی صورت میں تھے ، پس تم اپنے آپ کو بڑا پاک و صاف مَت جتایا کرو ، وہ خوب جانتا ہے کہ اصل پرہیزگار کون ہے ۔
اور جو لوگ نیک بخت ہوں گے وہ جنت میں ہوں گے وہ اس میں ہمیشہ رہیں گے جب تک آسمان اور زمین جو اس وقت ہوں گے قائم رہیں مگر یہ کہ جو آپ کا رب چاہے ، یہ وہ عطا ہوگی جو کبھی منقطع نہ ہوگی ۔
قسم ہے قطار در قطار صف بستہ جماعتوں کی ۔
تم اُن مطلّقہ عورتوں کو وہیں رکھو جہاں تم اپنی وسعت کے مطابق رہتے ہو اور انہیں تکلیف مت پہنچاؤ کہ اُن پر رہنے کا ٹھکانا تنگ کر دو ، اور اگر وہ حاملہ ہوں تو اُن پر خرچ کرتے رہو یہاں تک کہ وہ اپنا بچہ جَن لیں ، پھر اگر وہ تمہاری خاطر بچے کو دودھ پلائیں تو انہیں اُن کا معاوضہ ادا کرتے رہو ، اور آپس میں ایک دوسرے سے نیک بات کا مشورہ حسبِ دستور کر لیا کرو ، اور اگر تم باہم دشواری محسوس کرو تو اسے اب کوئی دوسری عورت دودھ پلائے گی ۔
لوط علیہ السلام نے عرض کیا  اے رب  تو فساد انگیزی کرنے والی قوم کے خلاف میری مدد فرما ۔
بیشک ہم ہی زمین کے بھی وارث ہیں اور ان کے بھی جو اس پر رہتے ہیں اور سب ہماری ہی طرف لوٹائے جائیں گے ۔
آسمانوں اور زمین کی ساری سلطنت اسی کی ہے ، اور اسی کی طرف سارے امور لوٹائے جاتے ہیں ۔
اور جب ہم نے تم سے پختہ عہد لیا اور ہم نے تمہارے اوپر طور کو اٹھا کھڑا کیا یہ فرما کر کہ اس کتاب کو مضبوطی سے تھامے رکھو جو ہم نے تمہیں عطا کی ہے اور ہمارا حکم سنو ، تو تمہارے بڑوں نے کہا  ہم نے سن لیا مگر مانا نہیں ، اور ان کے دلوں میں ان کے کفر کے باعث بچھڑے کی محبت رچا دی گئی تھی ،
بیشک جنہوں نے کفر کیا نہ ان کے مال انہیں اﷲ کے عذاب سے کچھ بھی بچا سکیں گے اور نہ ان کی اولاد ، اور وہی لوگ دوزخ کا ایندھن ہیں ۔
موسٰی علیہ السلام نے ان جادوگروں سے فرمایا  تم وہ جادو کی چیزیں ڈال دو جو تم ڈالنے والے ہو ۔
کیا آپ نے اپنے رب کی قدرت کی طرف نگاہ نہیں ڈالی کہ وہ کس طرح دوپہر تک سایہ دراز کرتا ہے اور اگر وہ چاہتا تو اسے ضرور ساکن کر دیتا پھر ہم نے سورج کو اس سایہ پر دلیل بنایا ہے ۔
کیا آپ نے نہیں دیکھا کہ اﷲ آسمان کی جانب سے پانی اتارتا ہے تو زمین سرسبز و شاداب ہو جاتی ہے ۔ بیشک اﷲ مہربان اور بڑا خبردار ہے ۔
اے ایمان والو  جب تم آپس میں سرگوشی کرو تو گناہ اور ظلم و سرکشی اور نافرمانئ رسالت مآب صلی اللہ علیہ وآلہ وسلم کی سرگوشی نہ کیا کرو اور نیکی اور پرہیزگاری کی بات ایک دوسرے کے کان میں کہہ لیا کرو ، اور اللہ سے ڈرتے رہو جس کی طرف تم سب جمع کئے جاؤ گے ۔
موسٰی علیہ السلام نے فرمایا  ان کا علم میرے رب کے پاس کتاب میں محفوظ ہے ، نہ میرا رب بھٹکتا ہے اور نہ بھولتا ہے ۔
اے ایمان والو  جو کچھ ہم نے تمہیں عطا کیا ہے اس میں سے اﷲ کی راہ میں خرچ کرو قبل اس کے کہ وہ دن آجائے جس میں نہ کوئی خرید و فروخت ہوگی اور کافروں کے لئے نہ کوئی دوستی کار آمد ہوگی اور نہ کوئی سفارش ، اور یہ کفار ہی ظالم ہیں ۔
یوسف علیہ السلام نے فرمایا  آج کے دن تم پر کوئی ملامت اور گرفت نہیں ہے ، اﷲ تمہیں معاف فرما دے اور وہ سب مہربانوں سے زیادہ مہربان ہے ۔
اے ان لوگوں کی اولاد جنہیں ہم نے نوح علیہ السلام کے ساتھ کشتی میں اٹھا لیا تھا ، بیشک نوح علیہ السلام بڑے شکر گزار بندے تھے ۔
آسمانوں اور زمین کا پروردگار ، عرش کا مالک پاک ہے اُن باتوں سے جو یہ بیان کرتے ہیں ۔
اُس نے نکتۂ توحید سمجھانے کے لئے تمہارے لئے تمہاری ذاتی زندگیوں سے ایک مثال بیان فرمائی ہے کہ کیا جو لونڈی ، غلام تمہاری مِلک میں ہیں اس مال میں جو ہم نے تمہیں عطا کیا ہے شراکت دار ہیں ، کہ تم سب اس ملکیت میں برابر ہو جاؤ ۔ مزید یہ کہ کیا تم ان سے اسی طرح ڈرتے ہو جس طرح تمہیں اپنوں کا خوف ہوتا ہے نہیں اسی طرح ہم عقل رکھنے والوں کے لئے نشانیاں کھول کر بیان کرتے ہیں کہ اﷲ کا بھی اس کی مخلوق میں کوئی شریک نہیں ہے ۔
ارشاد ہوگا  تم وہاں نہیں ٹھہرے مگر بہت ہی تھوڑا عرصہ ، کاش  تم یہ بات وہیں جانتے ہوتے ۔
بیشک یہی تو عظیم کامیابی ہے ۔
سن لو  وہ لوگ یقیناً اپنی بہتان تراشی سے یہ بات کرتے ہیں ۔
اے ایمان والو  تم پر ان کے خون کا بدلہ قصاص فرض کیا گیا ہے جو ناحق قتل کئے جائیں ، آزاد کے بدلے آزاد اور غلام کے بدلے غلام اور عورت کے بدلے عورت ،
یہ آپ کے رب کی جانب سے رحمت ہے ، بیشک وہ خوب سننے والا خوب جاننے والا ہے ۔
اور جب تم ایسے لوگوں کو دیکھو جو ہماری آیتوں میں کج بحثی اور استہزاء میں مشغول ہوں تو تم ان سے کنارہ کش ہوجایا کرو یہاں تک کہ وہ کسی دوسری بات میں مشغول ہوجائیں ، اور اگر شیطان تمہیں یہ بات بھلا دے تو یاد آنے کے بعد تم کبھی بھی ظالم قوم کے ساتھ نہ بیٹھا کرو ۔
اور قومِ ثمود کے شہر میں نو سرکردہ لیڈر جو اپنی اپنی جماعتوں کے سربراہ تھے ملک میں فساد پھیلاتے تھے اور اصلاح نہیں کرتے تھے ۔
اور کہا کرتے تھے کہ کیا جب ہم مر جائیں گے اور ہم خاک کا ڈھیر اور بوسیدہ ہڈیاں ہو جائیں گے تو کیا ہم پھر زندہ کر کے اٹھائے جائیں گے ۔
اگر آپ کو کوئی بھلائی یا آسائش پہنچتی ہے تو وہ انہیں بری لگتی ہے اور اگر آپ کو مصیبت یا تکلیف پہنچتی ہے تو کہتے ہیں کہ ہم نے تو پہلے سے ہی اپنے کام میں احتیاط کو اختیار کر لیا تھا اور خوشیاں مناتے ہوئے پلٹتے ہیں ۔
فرما دیجئے  تمہارے لئے وعدہ کا دن مقرر ہے نہ تم اس سے ایک گھڑی پیچھے رہو گے اور نہ آگے بڑھ سکو گے ۔
بلکہ یہ لوگ بھی اسی طرح کی باتیں کرتے ہیں جس طرح کی اگلے کافر کرتے رہے ہیں ۔
اے حبیب  پس آپ صبر کئے جائیں جس طرح دوسرے عالی ہمّت پیغمبروں نے صبر کیا تھا اور آپ ان منکروں کے لئے طلبِ عذاب میں جلدی نہ فرمائیں ، جس دن وہ اس عذابِ آخرت کو دیکھیں گے جس کا ان سے وعدہ کیا جا رہا ہے تو خیال کریں گے گویا وہ دنیا میں دن کی ایک گھڑی کے سوا ٹھہرے ہی نہیں تھے ، یہ اﷲ کی طرف سے پیغام کا پہنچایا جانا ہے ، نافرمان قوم کے سوا دیگر لوگ ہلاک نہیں کئے جائیں گے ۔
اور یہ کام اللہ پر کچھ بھی دشوار نہیں ہے ۔
وہ واقعہ یاد کریں جب موسٰی علیہ السلام نے اپنی اہلیہ سے فرمایا کہ میں نے ایک آگ دیکھی ہے یا مجھے ایک آگ میں شعلۂ انس و محبت نظر آیا ہے ، عنقریب میں تمہارے پاس اس میں سے کوئی خبر لاتا ہوں جس کے لئے مدت سے دشت و بیاباں میں پھر رہے ہیں یا تمہیں بھی اس میں سے کوئی چمکتا ہوا انگارا لا دیتا ہوں تاکہ تم بھی اس کی حرارت سے تپ اٹھو ۔
پس آپ اپنے رب کے حکم کے انتظار میں صبر فرمائیے اور مچھلی والے پیغمبر یونس علیہ السلام کی طرح دل گرفتہ نہ ہوں ، جب انہوں نے اللہ کو پکارا اس حال میں کہ وہ اپنی قوم پر غم و غصہ سے بھرے ہوئے تھے ۔
اور اللہ مسلمانوں کو ہرگز اس حال پر نہیں چھوڑے گا جس پر تم اس وقت ہو جب تک وہ ناپاک کو پاک سے جدا نہ کر دے ، اور اللہ کی یہ شان نہیں کہ اے عامۃ الناس  تمہیں غیب پر مطلع فرما دے لیکن اللہ اپنے رسولوں سے جسے چاہے غیب کے علم کے لئے چن لیتا ہے ، سو تم اللہ اور اس کے رسولوں پر ایمان لاؤ ، اور اگر تم ایمان لے آؤ اور تقویٰ اختیار کرو تو تمہارے لئے بڑا ثواب ہے ۔
اور اہلِ کتاب میں ایسے بھی ہیں کہ اگر آپ اس کے پاس مال کا ڈھیر امانت رکھ دیں تو وہ آپ کو لوٹا دے گا اور انہی میں ایسے بھی ہیں کہ اگر اس کے پاس ایک دینار امانت رکھ دیں تو آپ کو وہ بھی نہیں لوٹائے گا سوائے اس کے کہ آپ اس کے سر پر کھڑے رہیں ، یہ اس لئے کہ وہ کہتے ہیں کہ اَن پڑھوں کے معاملہ میں ہم پر کوئی مؤاخذہ نہیں ، اور اﷲ پر جھوٹ باندھتے ہیں اور انہیں خود بھی معلوم ہے ۔
اور اللہ نے اس مدد کو محض تمہارے لئے خوشخبری بنایا اور اس لئے کہ اس سے تمہارے دل مطمئن ہو جائیں ، اور مدد تو صرف اللہ ہی کی طرف سے ہوتی ہے جو بڑا غالب حکمت والا ہے ۔
جان لو  بیشک وہ کفار اپنے سینوں کو دُہرا کر لیتے ہیں تاکہ وہ اس خدا سے اپنے دلوں کا حال چھپا سکیں ، خبردار  جس وقت وہ اپنے کپڑے جسموں پر اوڑھ لیتے ہیں تو اس وقت بھی وہ ان سب باتوں کو جانتا ہے جو وہ چھپاتے ہیں اور جو وہ آشکار کرتے ہیں ، بیشک وہ سینوں کی پوشیدہ باتوں کو خوب جاننے والا ہے ۔
اور جو کچھ آسمانوں اور زمین میں ہے سب اسی کا ہے ، سب اسی کے اطاعت گزار ہیں ۔
اور جن لوگوں نے ہماری آیتوں کو جھٹلایا ہے ہم عنقریب انہیں آہستہ آہستہ ہلاکت کی طرف لے جائیں گے ایسے طریقے سے کہ انہیں خبر بھی نہیں ہوگی ۔
اور انسان حیران و ششدر ہو کر کہے گا  اسے کیا ہوگیا ہے ۔
اور کہتے ہیں  ہمارا رب پاک ہے ، بیشک ہمارے رب کا وعدہ پورا ہو کر ہی رہنا تھا ۔
پھر اللہ نے اُسے اُن لوگوں کی برائیوں سے بچا لیا جن کی وہ تدبیر کر رہے تھے اور آلِ فرعون کو بُرے عذاب نے گھیر لیا ۔
اور اے مسلمانو  تم ان جھوٹے معبودوں کو گالی مت دو جنہیں یہ مشرک لوگ اللہ کے سوا پوجتے ہیں پھر وہ لوگ بھی جواباً جہالت کے باعث ظلم کرتے ہوئے اللہ کی شان میں دشنام طرازی کرنے لگیں گے ۔ اسی طرح ہم نے ہر فرقہ و جماعت کے لئے ان کا عمل ان کی آنکھوں میں مرغوب کر رکھا ہے اور وہ اسی کو حق سمجھتے رہتے ہیں ، پھر سب کو اپنے رب ہی کی طرف لوٹنا ہے اور وہ انہیں ان اعمال کے نتائج سے آگاہ فرما دے گا جو وہ انجام دیتے تھے ۔
اور بیشک ہم نے انسان کی تخلیق کی ابتداء مٹی کے کیمیائی اجزاء کے خلاصہ سے فرمائی ۔
اور رات کے اوقات میں بھی اس کی تسبیح کیجئے اور پچھلی رات بھی جب ستارے چھپتے ہیں ۔
اور اﷲ سود کو مٹاتا ہے یعنی سودی مال سے برکت کو ختم کرتا ہے اور صدقات کو بڑھاتا ہے یعنی صدقہ کے ذریعے مال کی برکت کو زیادہ کرتا ہے ، اور اﷲ کسی بھی ناسپاس نافرمان کو پسند نہیں کرتا ۔
تم کھاؤ اور اپنے مویشیوں کو چراؤ ، بیشک اس میں دانش مندوں کے لئے نشانیاں ہیں ۔
پھر وہ غبار بن کر منتشر ہو جائیں گے ۔
جو آپ کی پشتِ مبارک پر گراں ہو رہا تھا ۔
انہوں نے کہا  یہ پریشاں خوابیں ہیں ، اور ہم پریشاں خوابوں کی تعبیر نہیں جانتے ۔
پھر ہم نے ان پر طوفان ، ٹڈیاں ، گھن ، مینڈک اور خون کتنی ہی جداگانہ نشانیاں بطورِ عذاب بھیجیں ، پھر بھی انہوں نے تکبر و سرکشی اختیار کئے رکھی اور وہ نہایت مجرم قوم تھے ۔
سو آپ اپنے ربِّ عظیم کے نام کی تسبیح کیا کریں ۔
لوگ آپ سے حرمت والے مہینے میں جنگ کا حکم دریافت کرتے ہیں ، فرما دیں  اس میں جنگ بڑا گناہ ہے اور اﷲ کی راہ سے روکنا اور اس سے کفر کرنا اور مسجدِ حرام خانہ کعبہ سے روکنا اور وہاں کے رہنے والوں کو وہاں سے نکالنا اﷲ کے نزدیک اس سے بھی بڑا گناہ ہے ، اور یہ فتنہ انگیزی قتل و خون سے بھی بڑھ کر ہے
اور جو اﷲ اور اس کے رسول صلی اللہ علیہ وآلہ وسلم پر ایمان نہ لائے تو ہم نے کافروں کے لئے دوزخ تیار کر رکھی ہے ۔
اور دوسری طرف وہ لوگ جنہیں علمِ حق دیا گیا تھا بول اٹھے  تم پر افسوس ہے اللہ کا ثواب اس شخص کے لئے اس دولت و زینت سے کہیں زیادہ بہتر ہے جو ایمان لایا ہو اور نیک عمل کرتا ہو ، مگر یہ اجر و ثواب صبر کرنے والوں کے سوا کسی کو عطا نہیں کیا جائے گا ۔
اور اﷲ نے کئی فتوحات کے نتیجے میں تم سے بہت سی غنیمتوں کا وعدہ فرمایا ہے جو تم آئندہ حاصل کرو گے مگر اس نے یہ غنیمتِ خیبر تمہیں جلدی عطا فرما دی اور اہلِ مکہّ ، اہلِ خیبر ، قبائل بنی اسد و غطفان الغرض تمام دشمن لوگوں کے ہاتھ تم سے روک دیئے ، اور تاکہ یہ مومنوں کے لئے آئندہ کی کامیابی و فتح یابی کی نشانی بن جائے ۔ اور تمہیں اطمینانِ قلب کے ساتھ سیدھے راستہ پر ثابت قدم اور گامزن رکھے ۔
خندقوں والے لوگ ہلاک کر دیے گئے ۔
اور اگر آپ ان سے دریافت کریں تو وہ ضرور یہی کہیں گے کہ ہم تو صرف سفر کاٹنے کے لئے بات چیت اور دل لگی کرتے تھے ۔ فرما دیجئے  کیا تم اللہ اور اس کی آیتوں اور اس کے رسول صلی اللہ علیہ وآلہ وسلم کے ساتھ مذاق کر رہے تھے ۔
اور وہ کشتی پہاڑوں جیسی طوفانی لہروں میں انہیں لئے چلتی جا رہی تھی کہ نوح علیہ السلام نے اپنے بیٹے کو پکارا اور وہ ان سے الگ کافروں کے ساتھ کھڑا تھا  اے میرے بیٹے  ہمارے ساتھ سوار ہوجا اور کافروں کے ساتھ نہ رہ ۔
اور عاد اور ثمود کو بھی ہم نے ہلاک کیا اور بیشک ان کے کچھ تباہ شدہ مکانات تمہارے لیئے بطورِ عبرت ظاہر ہو چکے ہیں اور شیطان نے ان کے اَعمالِ بد ، ان کے لئے خوش نما بنا دیئے تھے اورانہیں حق کی راہ سے پھیر دیا تھا حالانکہ وہ بینا و دانا تھے ۔
یہ حکمت والی کتاب کی آیتیں ہیں ۔
کیا ان میں سے ہر شخص یہ توقع رکھتا ہے کہ وہ بغیر ایمان و عمل کے نعمتوں والی جنت میں داخل کر دیا جائے گا ؟ ۔
جو دعوتِ حق ، تبلیغِ رسالت اور روحانی استعداد میں قوت و ہمت والے ہیں اور مالکِ عرش کے حضور بڑی قدر و منزلت اور جاہ و عظمت والے ہیں ۔
اور آسمانوں میں اور زمین میں وہی اﷲ ہی معبودِ برحق ہے ، جو تمہاری پوشیدہ اور تمہاری ظاہر سب باتوں کو جانتا ہے اور جو کچھ تم کما رہے ہو وہ اسے بھی جانتا ہے ۔
اور اے سننے والے  تو انہیں دیکھے تو بیدار خیال کرے گا حالانکہ وہ سوئے ہوئے ہیں اور ہم وقفوں کے ساتھ انہیں دائیں جانب اور بائیں جانب کروٹیں بدلاتے رہتے ہیں ، اور ان کا کتا ان کی چوکھٹ پر اپنے دونوں بازو پھیلائے بیٹھا ہے ، اگر تو انہیں جھانک کر دیکھ لیتا تو ان سے پیٹھ پھیر کر بھاگ جاتا اور تیرے دل میں ان کی دہشت بھر جاتی ۔
اور یہی لوگ جہنمی ہیں وہ اس میں ہمیشہ رہیں گے ۔
اور اس شخص سے بڑھ کر کون ظالم ہوگا جو اللہ کی مسجدوں میں اس کے نام کا ذکر کیے جانے سے روک دے اور انہیں ویران کرنے کی کوشش کرے  انہیں ایسا کرنا مناسب نہ تھا کہ مسجدوں میں داخل ہوتے مگر ڈرتے ہوئے ، ان کے لئے دنیا میں بھی ذلّت ہے اور ان کے لئے آخرت میں بھی بڑا عذاب ہے ۔
تکبر کرنے والے کہیں گے  ہم سب ہی اسی دوزخ میں پڑے ہیں بے شک اللہ نے بندوں کے درمیان حتمی فیصلہ فرما دیا ہے ۔
سو تم اللہ سے ڈرو اور میری اطاعت کرو ۔
اور ہم نے ان کا ذکرِ خیر بھی پیچھے آنے والوں میں برقرار رکھا ۔
بیشک ہم نے آپ کو ہر خیر و فضیلت میں بے انتہا کثرت بخشی ہے ۔
بیشک یوسف علیہ السلام اور ان کے بھائیوں کے واقعہ میں پوچھنے والوں کے لئے بہت سی نشانیاں ہیں ۔
اِن مقرّبین میں بڑا گروہ اگلے لوگوں میں سے ہوگا ۔
جو اپنی نماز کی روح سے بے خبر ہیں یعنی انہیں محض حقوق اﷲ یاد ہیں حقوق العباد بھلا بیٹھے ہیں ۔
تو اب یہ منکر لوگ صرف قیامت ہی کا انتظار کر رہے ہیں کہ وہ ان پر اچانک آپہنچے ؟ سو واقعی اس کی نشانیاں قریب آپہنچی ہیں ، پھر انہیں ان کی نصیحت کہاں مفید ہوگی جب خود قیامت ہی آپہنچے گے ۔
اگر وہ تم پر قدرت پا لیں تو دیکھنا وہ تمہارے کھلے دشمن ہوں گے اور وہ اپنے ہاتھ اور اپنی زبانیں تمہاری طرف برائی کے ساتھ دراز کریں گے اور آرزو مند ہوں گے کہ تم کسی طرح کافر ہوجاؤ ۔
یہ لوگ جن کی عبادت کرتے ہیں یعنی ملائکہ ، جنّات ، عیسٰی اور عزیر علیہما السلام وغیرھم کے بت اور تصویریں بنا کر انہیں پوجتے ہیں وہ تو خود ہی اپنے رب کی طرف وسیلہ تلاش کرتے ہیں کہ ان میں سے بارگاہِ الٰہی میں زیادہ مقرّب کون ہے اور وہ خود اس کی رحمت کے امیدوار ہیں اور وہ خود ہی اس کے عذاب سے ڈرتے رہتے ہیں ، اب تم ہی بتاؤ کہ وہ معبود کیسے ہو سکتے ہیں وہ تو خود معبودِ برحق کے سامنے جھک رہے ہیں ، بیشک آپ کے رب کا عذاب ڈرنے کی چیز ہے ۔
اور اگر ہم ان پر آسمان کا کوئی دروازہ بھی کھول دیں اور ان کے لئے یہ بھی ممکن بنا دیں کہ وہ سارا دن اس میں سے اوپر چڑھتے رہیں ۔
اور میں جہاں کہیں بھی رہوں اس نے مجھے سراپا برکت بنایا ہے اور میں جب تک بھی زندہ ہوں اس نے مجھے نماز اور زکوٰۃ کا حکم فرمایا ہے ۔
اور جو لوگ ان سب حقوق اﷲ ، حقوق الرسول ، حقوق العباد اور اپنے حقوقِ قرابت کو جوڑے رکھتے ہیں ، جن کے جوڑے رکھنے کا اﷲ نے حکم فرمایا ہے اور اپنے رب کی خشیّت میں رہتے ہیں اور برے حساب سے خائف رہتے ہیں ۔
اور وہ ہی ہے جو بارش برساتا ہے اُن کے مایوس ہو جانے کے بعد اور اپنی رحمت پھیلا دیتا ہے ، اور وہ کار ساز بڑی تعریفوں کے لائق ہے ۔
اس وقت کہیں گے  اے ہمارے رب  تو ہم سے اس عذاب کو دور کر دے ، بیشک ہم ایمان لاتے ہیں ۔
اور اہلِ جنت دوزخ والوں کو پکار کر کہیں گے  ہم نے تو واقعتاً اسے سچّا پالیا جو وعدہ ہمارے رب نے ہم سے فرمایا تھا ، سو کیا تم نے بھی اسے سچّا پایا جو وعدہ تمہارے ربّ نے تم سے کیا تھا ؟ وہ کہیں گے  ہاں ۔ پھر ان کے درمیان ایک آواز دینے والا آواز دے گا کہ ظالموں پر اﷲ کی لعنت ہے ۔
اور اپنے رب کی طرف راغب ہو جایا کریں ۔
اور ہمیں کیا ہے کہ ہم اللہ پر بھروسہ نہ کریں درآنحالیکہ اسی نے ہمیں ہدایت و کامیابی کی راہیں دکھائی ہیں ، اور ہم ضرور تمہاری اذیت رسانیوں پر صبر کریں گے اور اہلِ توکل کو اللہ ہی پر توکل کرنا چاہیے ۔
مزید اس لئے کہ اللہ کافروں کے ایک گروہ کو ہلاک کر دے یا انہیں ذلیل کر دے سو وہ ناکام ہو کر واپس پلٹ جائیں ۔
بیشک ہم نے اس کتاب کو قرآن کی صورت میں بزبانِ عربی اتارا تاکہ تم اسے براہِ راست سمجھ سکو ۔
اور اللہ نے تمہیں تمہاری ماؤں کے پیٹ سے اس حالت میں باہر نکالا کہ تم کچھ نہ جانتے تھے اور اس نے تمہارے لئے کان اور آنکھیں اور دل بنائے تاکہ تم شکر بجا لاؤ ۔
اور ابراہیم علیہ السلام نے اس کلمۂ توحید کو اپنی نسل و ذریّت میں باقی رہنے والا کلمہ بنا دیا تاکہ وہ اللہ کی طرف رجوع کرتے رہیں ۔
اور یہ کہ یہی شریعت میرا سیدھا راستہ ہے سو تم اس کی پیروی کرو ، اور دوسرے راستوں پر نہ چلو پھر وہ راستے تمہیں اﷲ کی راہ سے جدا کر دیں گے ، یہی وہ بات ہے جس کا اس نے تمہیں تاکیدی حکم دیا ہے تاکہ تم پرہیزگار بن جاؤ ۔
اور شرابِ طہور کے چھلکتے ہوئے جام ہوں گے ۔
اور ان کے مال اور ان کی اولاد آپ کو تعجب میں نہ ڈالیں ۔ اللہ فقط یہ چاہتا ہے کہ ان چیزوں کے ذریعے انہیں دنیا میں بھی عذاب دے اور ان کی جانیں اس حال میں نکلیں کہ وہ کافر ہی ہوں ۔
کیا تم یہ گمان کرتے ہو کہ تم یونہی بلا آزمائش جنت میں داخل ہو جاؤ گے حالانکہ تم پر تو ابھی ان لوگوں جیسی حالت ہی نہیں بیتی جو تم سے پہلے گزر چکے ، انہیں توطرح طرح کی سختیاں اور تکلیفیں پہنچیں اور انہیں اس طرح ہلا ڈالا گیا کہ خود پیغمبر اور ان کے ایمان والے ساتھی بھی پکار اٹھے کہ اﷲ کی مدد کب آئے گی ؟ آگاہ ہو جاؤ کہ بیشک اﷲ کی مدد قریب ہے ۔
اللہ نے صرف انہی لوگوں کی توبہ قبول کرنے کا وعدہ فرمایا ہے جو نادانی کے باعث برائی کر بیٹھیں پھر جلد ہی توبہ کر لیں پس اللہ ایسے لوگوں پر اپنی رحمت کے ساتھ رجوع فرمائے گا ، اور اللہ بڑے علم بڑی حکمت والا ہے ۔
انہیں نہ تو اُس کے پینے سے دردِ سر کی شکایت ہوگی اور نہ ہی عقل میں فتور اور بدمستی آئے گی ۔
سو وہ شخص جس کا نامۂ اَعمال اس کے دائیں ہاتھ میں دیا جائے گا تو وہ خوشی سے کہے گا  آؤ میرا نامۂ اَعمال پڑھ لو ۔
فائدہ تھوڑا ہے مگر ان کے لئے عذاب بڑا دردناک ہے ۔
سوائے لوط علیہ السلام کے گھرانے کے ، بیشک ہم ان سب کو ضرور بچا لیں گے ۔
پھر اگر تم ان گھروں میں کسی شخص کو موجود نہ پاؤ تو تم ان کے اندر مت جایا کرو یہاں تک کہ تمہیں اس بات کی اجازت دی جائے اور اگر تم سے کہا جائے کہ واپس چلے جاؤ تو تم واپس پلٹ جایا کرو ، یہ تمہارے حق میں بڑی پاکیزہ بات ہے ، اور اللہ ان کاموں سے جو تم کرتے ہو خوب آگاہ ہے ۔
پیغمبر نے عرض کیا  اے میرے رب  میری مدد فرما اس صورتحال میں کہ انہوں نے مجھے جھٹلا دیا ہے ۔
اور یقیناً جو شخص اپنے اوپر ظلم ہونے کے بعد بدلہ لے تو ایسے لوگوں پر ملامت و گرفت کی کوئی راہ نہیں ہے ۔
اور مجھے کیا ہے کہ میں اس ذات کی عبادت نہ کروں جس نے مجھے پیدا فرمایا ہے اور تم سب اسی کی طرف لوٹائے جاؤ گے ۔
یہ کہتے ہیں کہ جب ہم مر جائیں گے اور ہم خاک اور بوسیدہ ہڈیاں ہو جائیں گے تو کیا ہم پھر زندہ کر کے اٹھائے جائیں گے ۔
اور اسی سے میں امید رکھتا ہوں کہ روزِ قیامت وہ میری خطائیں معاف فرما دے گا ۔
اور ہم نے اس کے بعد اس کی قوم پر آسمان سے فرشتوں کا کوئی لشکر نہیں اتارا اور نہ ہی ہم ان کی ہلاکت کے لئے فرشتوں کو اتارنے والے تھے ۔
زکریا علیہ السلام نے عرض کیا  اے میرے رب  میرے لئے کوئی نشانی مقرر فرما ، ارشاد ہوا  تمہاری نشانی یہ ہے کہ تم بالکل تندرست ہوتے ہوئے بھی تین رات دن لوگوں سے کلام نہ کرسکوگے ۔
تم میں سے جو لوگ اپنی بیویوں سے ظِہار کر بیٹھتے ہیں یعنی یہ کہہ بیٹھتے ہیں کہ تم مجھ پر میری ماں کی پشت کی طرح ہو ، تو یہ کہنے سے وہ اُن کی مائیں نہیں ہوجاتیں ، اُن کی مائیں تو صرف وہی ہیں جنہوں نے اُن کو جَنا ہے ، اور بیشک وہ لوگ بری اور جھوٹی بات کہتے ہیں ، اور بیشک اﷲ ضرور درگزر فرمانے والا بڑا بخشنے والا ہے ۔
پس قومِ ثمود کے لوگ  تو وہ حد سے زیادہ کڑک دار چنگھاڑ والی آواز سے ہلاک کر دئیے گئے ۔
جو قیامت کے دن سب سے بڑی آگ میں داخل ہوگا ۔
جب انہیں اس نظامِ کائنات کے درہم برہم کردینے کا حکم ہوگا تو اس دن کائنات کی ہر متحرک چیز شدید حرکت میں آجائے گی ۔
جو شخص اللہ سے ملاقات کی امید رکھتا ہے تو بیشک اللہ کا مقرر کردہ وقت ضرور آنے والا ہے ، اور وہی سننے والا جاننے والا ہے ۔
اور رات کی قسم جب گزر چلے مراد ہر شب ہے یا بطورِ خاص شبِ مزدلفہ یا شبِ قدر ۔
اَب بیوقوف لوگ یہ کہیں گے کہ ان مسلمانوں کو اپنے اس قبلہ بیت المقدس سے کس نے پھیر دیا جس پر وہ پہلے سے تھے ، آپ فرما دیں  مشرق و مغرب سب اﷲ ہی کے لئے ہے ، وہ جسے چاہتا ہے سیدھی راہ پر ڈال دیتا ہے ۔
بات یہی ہے کہ سب اہلِ ایمان آپس میں بھائی ہیں ۔ سو تم اپنے دو بھائیوں کے درمیان صلح کرایا کرو ، اور اﷲ سے ڈرتے رہو تاکہ تم پر رحم کیا جائے ۔
تو بیشک جنت ہی اُس کا ٹھکانا ہوگا ۔
وہ ان میں ہمیشہ ہمیشہ رہیں گے بیشک اللہ ہی کے پاس بڑا اجر ہے ۔
اور جو شخص اﷲ کی طرف بلانے والے رسول صلی اللہ علیہ وآلہ وسلم کی بات قبول نہیں کرے گا تو وہ زمین میں بھاگ کر اﷲ کو عاجز نہیں کر سکے گا اور نہ ہی اس کے لئے اﷲ کے سوا کوئی مددگار ہوں گے ۔ یہی لوگ کھلی گمراہی میں ہیں ۔
وہ لوگ عبادت میں دکھلاوا کرتے ہیں کیونکہ وہ خالق کی رسمی بندگی بجا لاتے ہیں اور پسی ہوئی مخلوق سے بے پرواہی برت رہے ہیں ۔
یہ تو مومنوں کے لئے ہے ، اور بے شک سرکشوں کے لئے بہت ہی برا ٹھکانا ہے ۔
وہ رات دن اس کی تسبیح کرتے رہتے ہیں اور معمولی سا وقفہ بھی نہیں کرتے ۔
اﷲ فرشتوں میں سے بھی اور انسانوں میں سے بھی اپنا پیغام پہنچانے والوں کو منتخب فرما لیتا ہے ۔ بیشک اﷲ خوب سننے والا خوب دیکھنے والا ہے ۔
اور ہم کوئی رسول نہ بھیجتے اگر یہ بات نہ ہوتی کہ جب انہیں کوئی مصیبت پہنچے ان کے اعمالِ بد کے باعث جو انہوں نے خود انجام دیئے تو وہ یہ نہ کہنے لگیں کہ اے ہمارے رب  تو نے ہماری طرف کوئی رسول کیوں نہ بھیجا تاکہ ہم تیری آیتوں کی پیروی کرتے اور ہم ایمان والوں میں سے ہوجاتے ۔
اور ہم نے ان لوگوں سے بھی اسی قسم کا عہد لیا تھا جو کہتے ہیں  ہم نصاریٰ ہیں ، پھر وہ بھی اس رہنمائی کا ایک بڑا حصہ فراموش کر بیٹھے جس کی انہیں نصیحت کی گئی تھی ۔ سو اس بدعہدی کے باعث ہم نے ان کے درمیان دشمنی اور کینہ روزِ قیامت تک ڈال دیا ، اور عنقریب اﷲ انہیں ان اعمال کی حقیقت سے آگاہ فرما دے گا جو وہ کرتے رہتے تھے ۔
اور تم لوگوں میں حج کا بلند آواز سے اعلان کرو وہ تمہارے پاس پیدل اور تمام دبلے اونٹوں پر سوار حاضر ہو جائیں گے جو دور دراز کے راستوں سے آتے ہیں ۔
اور دونوں دروازے کی طرف آگے پیچھے دوڑے اور اس زلیخا نے ان کا قمیض پیچھے سے پھاڑ ڈالا اور دونوں نے اس کے خاوند عزیزِ مصر کو دروازے کے قریب پا لیا وہ فورًا بول اٹھی کہ اس شخص کی سزا جو تمہاری بیوی کے ساتھ برائی کا ارادہ کرے اور کیا ہو سکتی ہے سوائے اس کے کہ وہ قید کر دیا جائے یا اسے درد ناک عذاب دیا جائے ۔ ۔
مزید عرض کرنے لگے  اے میرے رب  اس سبب سے کہ تو نے مجھ پر اپنی مغفرت کے ذریعہ احسان فرمایا ہے اب میں ہرگز مجرموں کا مددگار نہیں بنوں گا ۔
جو لوگ ایمان لائے اور انہوں نے ہجرت کی اور اللہ کی راہ میں اپنے اموال اور اپنی جانوں سے جہاد کرتے رہے وہ اللہ کی بارگاہ میں درجہ کے لحاظ سے بہت بڑے ہیں ، اور وہی لوگ ہی مراد کو پہنچے ہوئے ہیں ۔
اور آپ ان باتوں پر صبر کریں جو کچھ وہ کفار کہتے ہیں ، اور نہایت خوبصورتی کے ساتھ ان سے کنارہ کش ہو جائیں ۔
وہ کہیں گے  اے ہمارے رب  ہم پر ہماری بدبختی غالب آگئی تھی اور ہم یقیناً گمراہ قوم تھے ۔
بیشک متّقی لوگ بہشتوں اور نعمتوں میں ہوں گے ۔
خوشخبری سنانے والا ہے اور ڈر سنانے والا ہے ، پھر ان میں سے اکثر لوگوں نے رُوگردانی کی سو وہ اِسے سنتے ہی نہیں ہیں ۔
اے مشرکو  اگر تم انہیں پکارو تو وہ بت ہیں تمہاری پکار نہیں سُن سکتے اور اگر بالفرض وہ سُن لیں تو تمہیں جواب نہیں دے سکتے ، اور قیامت کے دن وہ تمہارے شِرک کا بالکل انکار کر دیں گے ، اور تجھے خدائے باخبر جیسا کوئی خبردار نہ کرے گا ۔
اور یہود پر ہم نے وہی چیزیں حرام کی تھیں جو ہم پہلے آپ سے بیان کر چکے ہیں اور ہم نے ان پر ظلم نہیں کیا تھا لیکن وہ خود اپنی جانوں پر ظلم کیا کرتے تھے ۔
ایمان والے تو صرف وہی لوگ ہیں کہ جب ان کے سامنے اللہ کا ذکر کیا جاتا ہے تو ان کے دل اس کی عظمت و جلال کے تصور سے خوفزدہ ہو جاتے ہیں اور جب ان پر اس کی آیات تلاوت کی جاتی ہیں تو وہ کلامِ محبوب کی لذت انگیز اور حلاوت آفریں باتیں ان کے ایمان میں زیادتی کر دیتی ہیں اور وہ ہر حال میں اپنے رب پر توکل قائم رکھتے ہیں اور کسی غیر کی طرف نہیں تکتے ۔
بلکہ انہوں نے قیامت کو بھی جھٹلا دیا ہے ، اور ہم نے ہر اس شخص کے لئے جو قیامت کو جھٹلاتا ہے دوزخ کی بھڑکتی ہوئی آگ تیار کر رکھی ہے ۔
اور میں نے تمہیں اپنی رسالت کے لئے چن لیا ہے پس تم پوری توجہ سے سنو جو تمہیں وحی کی جا رہی ہے ۔
اور شہر کے آخری کنارے سے ایک شخص دوڑتا ہوا آیا اس نے کہا  اے موسٰی  قومِ فرعون کے سردار آپ کے بارے میں مشورہ کر رہے ہیں کہ وہ آپ کو قتل کردیں سو آپ یہاں سے نکل جائیں بیشک میں آپ کے خیر خواہوں میں سے ہوں ۔
بیشک یہی قطعی طور پر حق الیقین ہے ۔
اور دو نر و مادہ اونٹ سے اور دو نر و مادہ گائے سے ۔ آپ ان سے فرما دیجئے  کیا اس نے دونوں نر حرام کئے ہیں یا دونوں مادہ یا وہ بچہ جو دونوں ماداؤں کے رحموں میں موجود ہے ؟ کیا تم اس وقت موجود تھے جب اﷲ نے تمہیں اس حرمت کا حکم دیا تھا ؟ پھر اس سے بڑھ کر ظالم کون ہو سکتا ہے جو اﷲ پر جھوٹا بہتان باندھتا ہے تاکہ لوگوں کو بغیر جانے گمراہ کرتا پھرے ۔ بیشک اﷲ ظالم قوم کو ہدایت نہیں فرماتا ۔
اور وہی ذات ہے جس نے رات اور دن کو ایک دوسرے کے پیچھے گردش کرنے والا بنایا اس کے لئے جو غور و فکر کرنا چاہے یا شکر گزاری کا ارادہ کرے ان تخلیقی قدرتوں میں نصیحت و ہدایت ہے ۔
اس پاکیزہ خاتون مریم علیہا السلام کو بھی یاد کریں جس نے اپنی عفت کی حفاظت کی پھر ہم نے اس میں اپنی روح پھونک دی اور ہم نے اسے اور اس کے بیٹے عیسٰی علیہ السلام کو جہان والوں کے لئے اپنی قدرت کی نشانی بنا دیا ۔
اور عُمان اور اَرضِ مَہرہ کے درمیان یمن کی وادئ اَحقاف میں آباد ہود علیہ السلام کی قومِ عاد نے اور مصر کے حکمران فرعون نے اور اَرضِ فلسطین میں سدوم اور عمورہ کی رہنے والی قومِ لُوط نے ۔
اور تمہیں ہمارا کون سا عمل برا لگا ہے ؟ صرف یہی کہ ہم اپنے رب کی سچی نشانیوں پر ایمان لے آئے ہیں جب وہ ہمارے پاس پہنچ گئیں ۔ اے ہمارے رب  تو ہم پر صبر کے سرچشمے کھول دے اور ہم کو ثابت قدمی سے مسلمان رہتے ہوئے دنیا سے اٹھالے ۔
فرما دیجئے  اے جاہلو  کیا تم مجھے غیر اللہ کی پرستش کرنے کا کہتے ہو ۔
اور جب ان پر اندھیرا چھا جاتا ہے تو کھڑے ہو جاتے ہیں ،
اگر ہم کوئی کھیل تماشا اختیار کرنا چاہتے تو اسے اپنی ہی طرف سے اختیار کر لیتے اگر ہم ایسا کرنے والے ہوتے ۔
اور کافر لوگ اس گمان میں ہرگز نہ رہیں کہ وہ بچ کر نکل گئے ۔ بیشک وہ ہمیں عاجز نہیں کر سکتے ۔
حالانکہ وہ ان کے حال پر نگہبان بنا کر نہیں بھیجے گئے تھے ۔
جو اللہ کی اُن آیتوں کو سنتا ہے جو اُس پر پڑھ پڑھ کر سنائی جاتی ہیں پھر اپنے کفر پر اصرار کرتا ہے تکبّر کرتے ہوئے ، گویا اُس نے انہیں سنا ہی نہیں ، تو آپ اسے دردناک عذاب کی بشارت دے دیں ۔
یہ مشرکین اللہ کے سوا محض زنانی چیزوں ہی کی پرستش کرتے ہیں اور یہ فقط سرکش شیطان ہی کی پوجا کرتے ہیں ۔
اور ہمارے بندے ایّوب علیہ السلام کا ذکر کیجئے جب انہوں نے اپنے رب کو پکارا کہ مجھے شیطان نے بڑی اذیّت اور تکلیف پہنچائی ہے ۔
اور جب اسے بھلائی یا مالی فراخی حاصل ہو تو بخل کرتا ہے ۔
اور جو شخص خدائے رحمان کی یاد سے صرف نظر کر لے تو ہم اُس کے لئے ایک شیطان مسلّط کر دیتے ہیں جو ہر وقت اس کے ساتھ جڑا رہتا ہے ۔
اس کے نور کی مثال جو نورِ محمدی صلی اللہ علیہ وآلہ وسلم کی شکل میں دنیا میں روشن ہے اس طاق نما سینۂ اقدس جیسی ہے جس میں چراغِ نبوت روشن ہے ؛
آپ بنی اسرائیل سے پوچھ لیں کہ ہم نے انہیں کتنی واضح نشانیاں عطا کی تھیں ، اور جو شخص اﷲ کی نعمت کو اپنے پاس آجانے کے بعد بدل ڈالے تو بیشک اﷲ سخت عذاب دینے والا ہے ۔
اور جبرائیل میرے حبیب صلی اللہ علیہ وآلہ وسلم سے کہو کہ ہم آپ کے رب کے حکم کے بغیر زمین پر نہیں اتر سکتے ، جو کچھ ہمارے آگے ہے اور جو کچھ ہمارے پیچھے ہے اور جو کچھ اس کے درمیان ہے سب اسی کا ہے ، اور آپ کا رب آپ کو کبھی بھی بھولنے والا نہیں ہے ۔
بیشک آپ کے رب کا عذاب ضرور واقع ہو کر رہے گا ۔
وہ ایسے لوگ ہیں جو ایمان لائے اور ہمیشہ تقوٰی شعار رہے ۔
اور وہ اس دوزخ سے کبھی بھی غائب نہ ہو سکیں گے ۔
وہی ہے جو زندگی دیتا ہے اور موت دیتا ہے پھر جب وہ کسی کام کا فیصلہ فرماتا ہے تو صرف اسے فرما دیتا ہے   ہو جا  پس وہ ہو جاتا ہے ۔
تو انہوں نے عرض کیا  ہم نے اللہ ہی پر توکل کیا ہے ، اے ہمارے رب  تو ہمیں ظالم لوگوں کے لئے نشانہء ستم نہ بنا ۔
اور اے گروہِ جنات  وہ انسان بھی ایسا ہی گمان کرنے لگے جیسا گمان تم نے کیا کہ اللہ مرنے کے بعد ہرگز کسی کو نہیں اٹھائے گا ۔
پھر ہم نے ان سے بالآخر تمام نافرمانیوں اور بدعہدیوں کا بدلہ لے لیا اور ہم نے انہیں دریا میں غرق کردیا ، اس لئے کہ انہوں نے ہماری آیتوں کی پے در پے تکذیب کی تھی اور وہ ان سے بالکل غافل تھے ۔
اے مسلمانو  کیا تم چاہتے ہو کہ تم بھی اپنے رسول صلی اللہ علیہ وآلہ وسلم سے اسی طرح سوالات کرو جیسا کہ اس سے پہلے موسیٰ علیہ السلام سے سوال کیے گئے تھے ، تو جو کوئی ایمان کے بدلے کفر حاصل کرے پس وہ واقعۃً سیدھے راستے سے بھٹک گیا ۔
پس ایسے لوگ نقصان میں رہے جنہوں نے اﷲ کی ملاقات کو جھٹلا دیا یہاں تک کہ جب ان کے پاس اچانک قیامت آپہنچے گی تو کہیں گے  ہائے افسوس  ہم پر جو ہم نے اس قیامت پر ایمان لانے کے بارے میں تقصیر کی ، اور وہ اپنی پیٹھوں پر اپنے گناہوں کے بوجھ لادے ہوئے ہوں گے ، سن لو  وہ بہت برا بوجھ ہے جو یہ اٹھا رہے ہیں ۔
یہاں تک کہ جب ان میں سے کسی کو موت آجائے گی تو وہ کہے گا  اے میرے رب  مجھے دنیا میں واپس بھیج دے ۔
ان لوگوں کو جہاد کی اجازت دے دی گئی ہے جن سے ناحق جنگ کی جارہی ہے اس وجہ سے کہ ان پر ظلم کیا گیا ، اور بیشک اﷲ ان مظلوموں کی مدد پر بڑا قادر ہے ۔
اور یوسف علیہ السلام نے اپنے والدین کو اوپر تخت پر بٹھا لیا اور وہ سب یوسف علیہ السلام کے لئے سجدہ میں گر پڑے ، اور یوسف علیہ السلام نے کہا  اے ابا جان  یہ میرے اس خواب کی تعبیر ہے جو بہت پہلے آیا تھا اکثر مفسرین کے نزدیک اسے چالیس سال کا عرصہ گزر گیا تھا اور بیشک میرے رب نے اسے سچ کر دکھایا ہے ، اور بیشک اس نے مجھ پر بڑا احسان فرمایا جب مجھے جیل سے نکالا اور آپ سب کو صحرا سے یہاں لے آیا اس کے بعد کہ شیطان نے میرے اور میرے بھائیوں کے درمیان فساد پیدا کر دیا تھا ، اور بیشک میرا رب جس چیز کو چاہے اپنی تدبیر سے آسان فرما دے ، بیشک وہی خوب جاننے والا بڑی حکمت والا ہے ۔
اے ایمان والو  بیشک اہلِ کتاب کے اکثر علماء اور درویش ، لوگوں کے مال ناحق طریقے سے کھاتے ہیں اور اللہ کی راہ سے روکتے ہیں یعنی لوگوں کے مال سے اپنی تجوریاں بھرتے ہیں اور دینِ حق کی تقویت و اشاعت پر خرچ کئے جانے سے روکتے ہیں ، اور جو لوگ سونا اور چاندی کا ذخیرہ کرتے ہیں اور اسے اللہ کی راہ میں خرچ نہیں کرتے تو انہیں دردناک عذاب کی خبر سنا دیں ۔
بیشک جو لوگ اللہ اور اس کے رسول صلی اللہ علیہ وآلہ وسلم کو اذیت دیتے ہیں اللہ ان پر دنیا اور آخرت میں لعنت بھیجتا ہے اور اُس نے ان کے لئے ذِلّت انگیز عذاب تیار کر رکھا ہے ۔
اور ہم اس دن دوزخ کو کافروں کے سامنے بالکل عیاں کر کے پیش کریں گے ۔
اور تم لوگ تین قِسموں میں بٹ جاؤ گے ۔
پھر ہم نے زمین کو پھاڑ کر چیر ڈالا ۔
سو تمہیں جو کچھ بھی مال و متاع دیا گیا ہے وہ دنیوی زندگی کا چند روزہ فائدہ ہے اور جو کچھ اللہ کے پاس ہے وہ بہتر اور پائیدار ہے ، یہ اُن لوگوں کے لئے ہے جو ایمان لاتے اور اپنے رب پر توکّل کرتے ہیں ۔
ضعیفوں کمزوروں پر کوئی گناہ نہیں اور نہ بیماروں پر اور نہ ہی ایسے لوگوں پر ہے جو اس قدر وسعت بھی نہیں پاتے جسے خرچ کریں جبکہ وہ اللہ اور اس کے رسول صلی اللہ علیہ وآلہ وسلم کے لئے خالص و مخلص ہو چکے ہوں ، نیکوکاروں یعنی صاحبانِ احسان پر الزام کی کوئی راہ نہیں اور اللہ بڑا بخشنے والا نہایت مہربان ہے ۔
اور بیشک ہم نے موسٰی علیہ السلام کو اپنی نشانیوں کے ساتھ بھیجا کہ اے موسٰی  تم اپنی قوم کو اندھیروں سے نکال کر نور کی طرف لے جاؤ اور انہیں اﷲ کے دنوں کی یاد دلاؤ جو ان پر اور پہلی امتوں پر آچکے تھے ۔ بیشک اس میں ہر زیادہ صبر کرنے والے اور خوب شکر بجا لانے والے کے لئے نشانیاں ہیں ۔
اسی کے پاس آسمانوں اور زمین کی کُنجیاں ہیں ، اور جن لوگوں نے اللہ کی آیتوں کے ساتھ کفر کیا وہی لوگ ہی خسارہ اٹھانے والے ہیں ۔
اور اگر ہم اسے کوئی نعمت چکھاتے ہیں اس تکلیف کے بعد جو اسے پہنچ چکی تھی تو ضرور کہہ اٹھتا ہے کہ مجھ سے ساری تکلیفیں جاتی رہیں ، بیشک وہ بڑا خوش ہونے والا اور فخر کرنے والا بن جاتا ہے ۔
اور اگر تم سمجھو تو بیشک یہ بہت بڑی قَسم ہے ۔
اور بیشک ہم نے آپ کی طرف روشن آیتیں اتاری ہیں اور ان نشانیوں کا سوائے نافرمانوں کے کوئی انکار نہیں کر سکتا ۔
بیشک ہم نے اُن کی گردنوں میں طوق ڈال دیئے ہیں تو وہ اُن کی ٹھوڑیوں تک ہیں ، پس وہ سر اوپر اٹھائے ہوئے ہیں ۔
اگر آپ ان کے ہدایت پر آجانے کی شدید طلب رکھتے ہیں تو آپ اپنی طبیعتِ مطہرہ پر اس قدر بوجھ نہ لائیں بیشک اللہ جسے گمراہ ٹھہرا دیتا ہے اسے ہدایت نہیں فرماتا اور ان کے لئے کوئی مددگار نہیں ہوتا ۔
وہ یقیناً اپنے گناہوں کے بوجھ اٹھائیں گے اور اپنے بوجھوں کے ساتھ کئی دوسرے بوجھ بھی اپنے اوپر لادے ہوں گے اور ان سے روزِ قیامت ان بہتانوں کی ضرور پرسش کی جائے گی جو وہ گھڑا کرتے تھے ۔
وہی اللہ ہے جس کے سوا کوئی معبود نہیں ، حقیقی بادشاہ ہے ، ہر عیب سے پاک ہے ، ہر نقص سے سالم اور سلامتی دینے والا ہے ، امن و امان دینے والا اور معجزات کے ذریعے رسولوں کی تصدیق فرمانے والا ہے ، محافظ و نگہبان ہے ، غلبہ و عزّت والا ہے ، زبردست عظمت والا ہے ، سلطنت و کبریائی والا ہے ، اللہ ہر اُس چیز سے پاک ہے جسے وہ اُس کا شریک ٹھہراتے ہیں ۔
تب بھی یہ لوگ یقیناً یہ کہیں گے کہ ہماری آنکھیں کسی حیلہ و فریب کے ذریعے باندھ دی گئی ہیں بلکہ ہم لوگوں پر جادو کر دیا گیا ہے ۔
کیا یہ لوگ کہتے ہیں کہ اس رسول صلی اللہ علیہ وآلہ وسلم نے اللہ پر جھوٹا بہتان تراشا ہے ، سو اگر اللہ چاہے توآپ کے قلبِ اطہر پر صبر و استقامت کی مُہر ثبت فرما دے تاکہ آپ کو اِن کی بیہودہ گوئی کا رنج نہ پہنچے ، اور اﷲ باطل کو مٹا دیتا ہے اور اپنے کلمات سے حق کو ثابت رکھتا ہے ۔ بیشک وہ سینوں کی باتوں کو خوب جاننے والا ہے ۔
پس تم دوزخ کے دروازوں سے داخل ہو جاؤ ، تم اس میں ہمیشہ رہنے والے ہو ، سو تکبّر کرنے والوں کا کیا ہی برا ٹھکانا ہے ۔
اور زمین پر پھیلنے والی بوٹیاں اور سب درخت اسی کو سجدہ کر رہے ہیں ۔
اس دن جھٹلانے والوں کے لئے بڑی تباہی ہے ۔
اور آپ ان سے اس دعوت و تبلیغ پر کوئی صلہ تو نہیں مانگتے ، یہ قرآن جملہ جہان والوں کے لئے نصیحت ہی تو ہے ۔
فرشتوں نے کہا  اے ابراہیم  اس بات سے درگزر کیجئے ، بیشک اب تو آپ کے رب کا حکمِ عذاب آچکا ہے ، اور انہیں عذاب پہنچنے ہی والا ہے جو پلٹایا نہیں جا سکتا ۔
اس دن جھٹلانے والوں کے لئے بڑی بربادی ہوگی ۔
وہ غیب کا جاننے والا ہے ، پس وہ اپنے غیب پر کسی عام شخص کو مطلع نہیں فرماتا ۔
اور گواہوں کو جب بھی گواہی کے لئے بلایا جائے وہ انکار نہ کریں ، اور معاملہ چھوٹا ہو یا بڑا اسے اپنی میعاد تک لکھ رکھنے میں اکتایا نہ کرو ،
ان جادوگروں نے کہا  اے موسٰی  یا تو اپنی چیز آپ ڈال دیں یا ہم ہی پہلے ڈالنے والے ہوجائیں ۔
اور کوئی دوست کسی دوست کا پرساں نہ ہوگا ۔
اور وہی ہے جس نے گولائی کے باوجود زمین کو پھیلایا اور اس میں پہاڑ اور دریا بنائے ، اور ہر قسم کے پھلوں میں بھی اس نے دو دو جنسوں کے جوڑے بنائے وہی رات سے دن کو ڈھانک لیتا ہے ، بیشک اس میں تفکر کرنے والوں کے لئے بہت نشانیاں ہیں ۔
نوح علیہ السلام نے عرض کیا  اے میرے رب  میں اس بات سے تیری پناہ چاہتا ہوں کہ تجھ سے وہ سوال کروں جس کا مجھے کچھ علم نہ ہو ، اور اگر تو مجھے نہ بخشے گا اور مجھ پر رحم نہ فرمائے گا تو میں نقصان اٹھانے والوں میں سے ہو جاؤں گا ۔
اور بیشک ہم نے اس قرآن میں لوگوں کے لئے ہر طرح کی مثال مختلف طریقوں سے بار بار بیان کی ہے مگر اکثر لوگوں نے اسے قبول نہ کیا یہ سوائے ناشکری کے اور کچھ نہیں ۔
یہ وہ منافق اور مُفسِد لوگ ہیں کہ اللہ ان کے دلوں کی ہر بات کو خوب جانتا ہے ، پس آپ ان سے اِعراض برتیں اور انہیں نصیحت کرتے رہیں اور ان سے ان کے بارے میں مؤثر گفتگو فرماتے رہیں ۔
روزِ قیامت کی سب سے بڑی ہولناکی بھی انہیں رنجیدہ نہیں کرے گی اور فرشتے ان کا استقبال کریں گے اور کہیں گے  یہ تمہارا ہی دن ہے جس کا تم سے وعدہ کیا جاتا رہا ۔
سو کیا انہوں نے اس فرمانِ الٰہی میں غور و خوض نہیں کیا یا ان کے پاس کوئی ایسی چیز آگئی ہے جو ان کے اگلے باپ دادا کے پاس نہیں آئی تھی ۔
پس ہم نے ان کی دعا قبول فرما لی اور ہم نے انہیں غم سے نجات بخشی ، اور اسی طرح ہم مومنوں کو نجات دیا کرتے ہیں ۔
سو اُس دن نہ تو کسی انسان سے اُس کے گناہ کی بابت پوچھا جائے گا اور نہ ہی کسی جِن سے ۔
اور بے شک ہمارا لشکر ہی غالب ہونے والا ہے ۔
اور وہ وقت یاد کیجئے جب موسٰی علیہ السلام نے اپنی قوم سے کہا  تم اپنے اوپر اللہ کے اس انعام کو یاد کرو جب اس نے تمہیں آلِ فرعون سے نجات دی جو تمہیں سخت عذاب پہنچاتے تھے اور تمہارے لڑکوں کو ذبح کر ڈالتے تھے اور تمہاری عورتوں کو زندہ چھوڑ دیتے تھے ، اور اس میں تمہارے رب کی جانب سے بڑی بھاری آزمائش تھی ۔
میں اسے بغیر اجازت غائب ہونے پر ضرور سخت سزا دوں گا یا اسے ضرور ذبح کر ڈالوں گا یا وہ میرے پاس اپنے بے قصور ہونے کی واضح دلیل لائے گا ۔
اور زمین کو نہیں دیکھتے کہ وہ کس طرح گولائی کے باوجود بچھائی گئی ہے ۔
پھر ہم نے ان کو اور جو لوگ ان کے ساتھ تھے اپنی رحمت کے باعث نجات بخشی اور ان لوگوں کی جڑ کاٹ دی جنہوں نے ہماری آیتوں کو جھٹلایا تھا اور وہ ایمان لانے والے نہ تھے ۔
انہوں نے فرمایا  میں تو اپنی پریشانی اور غم کی فریاد صرف اﷲ کے حضور کرتا ہوں اور میں اﷲ کی طرف سے وہ کچھ جانتا ہوں جو تم نہیں جانتے ۔
اور مشرکین اللہ کے سوا ان بتوں کو پوجتے ہیں جو نہ انہیں نقصان پہنچا سکتے ہیں اور نہ انہیں نفع پہنچا سکتے ہیں اور اپنی باطل پوجا کے جواز میں کہتے ہیں کہ یہ بت اللہ کے حضور ہمارے سفارشی ہیں ، فرما دیجئے  کیا تم اللہ کو اس شفاعتِ اَصنام کے من گھڑت مفروضہ سے آگاہ کر رہے ہو جس کے وجود کو وہ نہ آسمانوں میں جانتا ہے اور نہ زمین میں یعنی اس کی بارگاہ میں کسی بت کا سفارش کرنا اس کے علم میں نہیں ہے ۔ اس کی ذات پاک ہے اور وہ ان سب چیزوں سے بلند و بالا ہے جنہیں یہ اس کا شریک گردانتے ہیں ۔
اور ذوالنون مچھلی کے پیٹ والے نبی علیہ السلام کو بھی یاد فرمائیے جب وہ اپنی قوم پر غضبناک ہو کر چل دیئے پس انہوں نے یہ خیال کر لیا کہ ہم ان پر اس سفر میں کوئی تنگی نہیں کریں گے پھر انہوں نے دریا ، رات اور مچھلی کے پیٹ کی تہہ در تہہ تاریکیوں میں پھنس کر پکارا کہ تیرے سوا کوئی معبود نہیں تیری ذات پاک ہے ، بیشک میں ہی اپنی جان پر زیادتی کرنے والوں میں سے تھا ۔
اور وہ بڑا بخشنے والا بہت محبت فرمانے والا ہے ۔
پھر جب موسٰی علیہ السلام نے مقررہ مدت پوری کر لی اور اپنی اہلیہ کو لے کر چلے تو انہوں نے طور کی جانب سے ایک آگ دیکھی وہ شعلۂ حسنِ مطلق تھا جس کی طرف آپ کی طبیعت مانوس ہوگئی ، انہوں نے اپنی اہلیہ سے فرمایا  تم یہیں ٹھہرو میں نے آگ دیکھی ہے ۔ شاید میں تمہارے لئے اس آگ سے کچھ اُس کی خبر لاؤں جس کی تلاش میں مدتوں سے سرگرداں ہوں یا آتشِ سوزاں کی کوئی چنگاری لادوں تاکہ تم بھی تپ اٹھو ۔
اور اگر تم سزا دینا چاہو تو اتنی ہی سزا دو جس قدر تکلیف تمہیں دی گئی تھی ، اور اگر تم صبر کرو تو یقیناً وہ صبر کرنے والوں کے لئے بہتر ہے ۔
ان سے فرما دیں  اگر وہ عذاب میرے پاس ہوتا جسے تم جلدی چاہتے ہو تو یقیناً میر ے اور تمہارے درمیان کام تمام ہوچکا ہوتا ۔ اور اﷲ ظالموں کو خوب جاننے والا ہے ۔
اور یہ بے زاری دیکھ کر مشرک پیروکار کہیں گے  کاش  ہمیں دنیا میں جانے کا ایک موقع مل جائے تو ہم بھی ان سے بے زاری ظاہر کردیں جیسے انہوں نے آج ہم سے بے زاری ظاہر کی ہے ، یوں اﷲ انہیں ان کے اپنے اعمال انہی پر حسرت بنا کر دکھائے گا ، اور وہ کسی صورت بھی دوزخ سے نکلنے نہ پائیں گے ۔
جس نے موت اور زندگی کو اِس لئے پیدا فرمایا کہ وہ تمہیں آزمائے کہ تم میں سے کون عمل کے لحاظ سے بہتر ہے ، اور وہ غالب ہے بڑا بخشنے والا ہے ۔
پھر ان میں سے ظالموں نے اس بات کو جو ان سے کہی گئی تھی ، دوسری بات سے بدل ڈالا ، سو ہم نے ان پر آسمان سے عذاب بھیجا اس وجہ سے کہ وہ ظلم کرتے تھے ۔
آپ مومن مَردوں سے فرما دیں کہ وہ اپنی نگاہیں نیچی رکھا کریں اور اپنی شرم گاہوں کی حفاظت کیا کریں ، یہ ان کے لئے بڑی پاکیزہ بات ہے ۔ بیشک اللہ ان کاموں سے خوب آگاہ ہے جو یہ انجام دے رہے ہیں ۔
یقینا اﷲ پر زمین اور آسمان کی کوئی بھی چیز مخفی نہیں ۔
اور اس سے بڑھ کر ظالم کون ہو سکتا ہے جو اﷲ پر جھوٹا بہتان باندھتا ہے ، ایسے ہی لوگ اپنے رب کے حضور پیش کئے جائیں گے اور گواہ کہیں گے  یہی وہ لوگ ہیں جنہوں نے اپنے رب پر جھوٹ بولا تھا ، جان لو کہ ظالموں پر اﷲ کی لعنت ہے ۔
یہ تمہارے رب کی طرف سے رعایت اور مہربانی ہے ، پس جو کوئی اس کے بعد زیادتی کرے تو اس کے لئے دردناک عذاب ہے ۔
فرما دیجئے  تم پتھر ہو جاؤ یا لوہا ۔
اللہ ایمان والوں کو اس مضبوط بات کی برکت سے دنیوی زندگی میں بھی ثابت قدم رکھتا ہے اور آخرت میں بھی ۔ اور اللہ ظالموں کو گمراہ ٹھہرا دیتا ہے ۔ اور اللہ جو چاہتا ہے کر ڈالتا ہے ۔
اور اگر اللہ نے اُن کے حق میں جلا وطنی لکھ نہ دی ہوتی تو وہ انہیں دنیا میں اور سخت عذاب دیتا ، اور ان کے لئے آخرت میں بھی دوزخ کا عذاب ہے ۔
اِس جنت میں اُن کے لئے وہ تمام نعمتیں موجود ہوں گی جن کی وہ خواہش کریں گے اور ہمارے حضور میں ایک نعمت مزید بھی ہے یا اور بھی بہت کچھ ہے ، سو عاشق مَست ہوجائیں گے ۔
اور جب ہم نے تم سے یہ پختہ عہد بھی لیا کہ تم آپس میں ایک دوسرے کا خون نہیں بہاؤ گے اور نہ اپنے لوگوں کو اپنے گھروں اور بستیوں سے نکال کر جلاوطن کرو گے پھر تم نے اس امر کا اقرار کر لیا اور تم اس کی گواہی بھی دیتے ہو ۔
اور میرے گھر والوں میں سے میرا ایک وزیر بنا دے ۔
اور جو لوگ اﷲ کی راہ میں مارے جائیں انہیں مت کہا کرو کہ یہ مُردہ ہیں ، وہ مُردہ نہیں بلکہ زندہ ہیں لیکن تمہیں ان کی زندگی کا شعور نہیں ۔
اور اگر ہم اسے اپنی جانب سے رحمت کا مزہ چکھا دیں اُس تکلیف کے بعد جو اُسے پہنچ چکی تھی تو وہ ضرور کہنے لگتا ہے کہ یہ تو میرا حق تھا اور میں نہیں سمجھتا کہ قیامت برپا ہونے والی ہے اور اگر میں اپنے رب کی طرف لوٹایا بھی جاؤں تو بھی اس کے حضور میرے لئے یقیناً بھلائی ہوگی سو ہم ضرور کفر کرنے والوں کو اُن کاموں سے آگاہ کر دیں گے جو انہوں نے انجام دیئے اور ہم انہیں ضرور سخت ترین عذاب کا مزہ چکھا دیں گے ۔
اور بے شک تجھ پر قیامت کے دن تک میری لعنت رہے گی ۔
اے حبیب  آپ میرے بندوں کو بتا دیجئے کہ میں ہی بیشک بڑا بخشنے والا نہایت مہربان ہوں ۔
آپ رات کو نماز میں قیام فرمایا کریں مگر تھوڑی دیر کے لئے ۔
پھر موسٰی علیہ السلام نے اپنا ڈنڈا ڈال دیا تو وہ اژدھا بن کر فوراً ان چیزوں کو نگلنے لگا جو انہوں نے فریب کاری سے اپنی اصل حقیقت سے پھیر رکھی تھیں ۔
اور آپ دیکھتے ہیں جب سورج طلوع ہوتا ہے تو ان کے غار سے دائیں جانب ہٹ جاتا ہے اور جب غروب ہونے لگتا ہے تو ان سے بائیں جانب کترا جاتا ہے اور وہ اس غار کے کشادہ میدان میں لیٹے ہیں ، یہ سورج کا اپنے راستے کو بدل لینا اﷲ کی قدرت کی بڑی نشانیوں میں سے ہے ، جسے اﷲ ہدایت فرما دے سو وہی ہدایت یافتہ ہے ، اور جسے وہ گمراہ ٹھہرا دے تو آپ اس کے لئے کوئی ولی مرشد یعنی راہ دکھانے والا مددگار نہیں پائیں گے ۔
پس آج کے دن تم میں سے کوئی نہ ایک دوسرے کے نفع کا مالک ہے اور نہ نقصان کا ، اور ہم ظالموں سے کہیں گے  دوزخ کے عذاب کا مزہ چکھو جسے تم جھٹلایا کرتے تھے ۔
جو دوزخ کی سخت گرم ہوا اور کھولتے ہوئے پانی میں ۔
وہ بولے  ہم اس کے بھیجنے سے متعلق اس کے باپ سے ضرور تقاضا کریں گے اور ہم یقیناً ایسا کریں گے ۔
جب ان سے ان کے قومی بھائی نوح علیہ السلام نے فرمایا  کیا تم اللہ سے ڈرتے نہیں ہو ۔
اور جو لوگ ایمان لائے اور انہوں نے نیک عمل کیے تو وہی لوگ جنّتی ہیں ، وہ اس میں ہمیشہ رہنے والے ہیں ۔
اگر وہ آپ سے جھگڑا کریں تو آپ فرما دیجئے  اﷲ بہتر جانتا ہے جو کچھ تم کر رہے ہو ۔
اور جب سمندر میں تمہیں کوئی مصیبت لاحق ہوتی ہے تو وہ سب بت تمہارے ذہنوں سے گم ہو جاتے ہیں جن کی تم پرستش کرتے رہتے ہو سوائے اسی اﷲ کے جسے تم اس وقت یاد کرتے ہو ، پھر جب وہ اﷲ تمہیں بچا کر خشکی کی طرف لے جاتا ہے تو پھر اس سے رُوگردانی کرنے لگتے ہو ، اور انسان بڑا ناشکرا واقع ہوا ہے ۔
رسول جو خوشخبری دینے والے اور ڈر سنانے والے تھے اس لئے بھیجے گئے تاکہ ان پیغمبروں کے آجانے کے بعد لوگوں کے لئے اﷲ پر کوئی عذر باقی نہ رہے ، اور اﷲ بڑا غالب حکمت والا ہے ۔
تاکہ آپ اس قوم کو ڈر سنائیں جن کے باپ دادا کو بھی نہیں ڈرایا گیا سو وہ غافل ہیں ۔
اور ہم نے آپ سے پہلے رسول نہیں بھیجے مگر یہ کہ وہ کھانا بھی یقیناً کھاتے تھے اور بازاروں میں بھی حسبِ ضرورت چلتے پھرتے تھے اور ہم نے تم کو ایک دوسرے کے لئے آزمائش بنایا ہے ، کیا تم آزمائش پر صبر کرو گے ؟ اور آپ کا رب خوب دیکھنے والا ہے ۔
اور بیشک ہم نے موسٰی علیہ السلام کو کتاب عطا فرمائی تاکہ وہ لوگ ہدایت پاجائیں ۔
اور جنہوں نے ہماری آیتوں میں مخالفانہ کوشش کی ہمیں عاجز کرنے کے زعم میں انہی لوگوں کے لئے سخت دردناک عذاب کی سزا ہے ۔
ہر کوئی جو بھی زمین پر ہے فنا ہو جانے والا ہے ۔
مذکورہ بالا مالِ فَے نادار مہاجرین کے لئے بھی ہے جو اپنے گھروں اور اپنے اموال اور جائیدادوں سے باہر نکال دیئے گئے ہیں ، وہ اللہ کا فضل اور اس کی رضاء و خوشنودی چاہتے ہیں اور اپنے مال و وطن کی قربانی سے اللہ اور اس کے رسول صلی اللہ علیہ وآلہ وسلم کی مدد کرتے ہیں ، یہی لوگ ہی سچے مؤمن ہیں ۔
اور یہ وہ لوگ ہیں جو ہمہ وقت حضورِ باری تعالیٰ میں عرض گزار رہتے ہیں کہ اے ہمارے رب  تو ہم سے دوزخ کا عذاب ہٹا لے ، بیشک اس کا عذاب بڑا مہلک اور دائمی ہے ۔
اور جب ہم انسان پر انعام فرماتے ہیں تو وہ منہ پھیر لیتا ہے اور اپنا پہلو بچا کر ہم سے دور ہو جاتا ہے اور جب اسے تکلیف پہنچتی ہے تو لمبی چوڑی دعا کرنے والا ہو جاتا ہے ۔
ارشاد فرمایا  اسے پکڑ لو اور مت ڈرو ہم اسے ابھی اس کی پہلی حالت پر لوٹا دیں گے ۔
اگر ہم چاہیں تو اسے ریزہ ریزہ کر دیں پھر تم تعجب اور ندامت ہی کرتے رہ جاؤ ۔
جو نہ تو ٹھنڈا سایہ ہے اور نہ ہی آگ کی تپش سے بچانے والا ہے ۔
اللہ کے سوا ، وہ کہیں گے  وہ ہم سے گم ہو گئے بلکہ ہم تو پہلے کسی بھی چیز کی پرستش نہیں کرتے تھے ، اسی طرح اللہ کافروں کو گمراہ ٹھہراتا ہے ۔
اور اس سے صرف انہی کو گمراہی میں ڈالتا ہے جو پہلے ہی نافرمان ہیں ۔
اور پس بلاشبہ یہ قرآن پرہیزگاروں کے لئے نصیحت ہے ۔
اور ہم نے آپ سے پہلے کسی اِنسان کو دنیا کی ظاہری زندگی میں بقائے دوام نہیں بخشی ، تو کیا اگر آپ یہاں سے اِنتقال فرما جائیں تو یہ لوگ ہمیشہ رہنے والے ہیں ؟ ۔
جو اپنے پروردگار کے حکم سے ہر شے کو تباہ و برباد کر دے گی پس وہ ایسے تباہ ہو گئے کہ ان کے مِسمار گھروں کے سوا کچھ نظر ہی نہیں آتا تھا ۔ ہم مجرم لوگوں کو اِس طرح سزا دیا کرتے ہیں ۔
ایمان والے تو وہی لوگ ہیں جو اللہ پر اور اس کے رسول صلی اللہ علیہ وآلہ وسلم پر ایمان لے آئے ہیں اور جب وہ آپ کے ساتھ کسی ایسے اجتماعی کام پر حاضر ہوں جو لوگوں کو یکجا کرنے والا ہو تو وہاں سے چلے نہ جا ئیں یعنی امت میں اجتماعیت اور وحدت پیدا کرنے کے عمل میں دل جمعی سے شریک ہوں جب تک کہ وہ کسی خاص عذر کے باعث آپ سے اجازت نہ لے لیں ، اے رسولِ معظّم  بیشک جو لوگ آپ ہی کو حاکم اور مَرجَع سمجھ کر آپ سے اجازت طلب کرتے ہیں وہی لوگ اللہ اور اس کے رسول صلی اللہ علیہ وآلہ وسلم پر ایمان رکھنے والے ہیں ، پھر جب وہ آپ سے اپنے کسی کام کے لئے جانے کی اجازت چاہیں تو آپ حاکم و مختار ہیں ان میں سے جسے چاہیں اجازت مرحمت فرما دیں اور ان کے لئے اپنی مجلس سے اجازت لے کر جانے پر بھی اللہ سے بخشش مانگیں کہ کہیں اتنی بات پر بھی گرفت نہ ہو جائے ، بیشک اللہ بڑا بخشنے والا نہایت مہربان ہے ۔
اور درحقیقت ہم نے اس سے بہت پہلے آدم علیہ السلام کو تاکیدی حکم فرمایا تھا سو وہ بھول گئے اور ہم نے ان میں بالکل نافرمانی کا کوئی ارادہ نہیں پایا یہ محض ایک بھول تھی ۔
آپ برائی کو ایسے طریقہ سے دفع کیا کریں جو سب سے بہتر ہو ، ہم ان باتوں کو خوب جانتے ہیں جو یہ بیان کرتے ہیں ۔
اور یہ کہ اُسی نے نَر اور مادہ دو قِسموں کو پیدا کیا ۔
اور اس کے ساتھ رہنے والا فرشتہ کہے گا  یہ ہے جو کچھ میرے پاس تیار ہے ۔
وہی سب سے اوّل اور سب سے آخر ہے اور اپنی قدرت کے اعتبار سے ظاہر اور اپنی ذات کے اعتبار سے پوشیدہ ہے ، اور وہ ہر چیز کو خوب جاننے والا ہے ۔
اور خدائے رحمان کے مقبول بندے وہ ہیں جو زمین پر آہستگی سے چلتے ہیں اور جب ان سے جاہل اکھڑ لوگ ناپسندیدہ بات کرتے ہیں تو وہ سلام کہتے ہوئے الگ ہو جاتے ہیں ۔
ہم خوب جانتے ہیں وہ جو کچھ کہہ رہے ہوں گے جبکہ ان میں سے ایک عقل و عمل میں بہتر شخص کہے گا کہ تم تو ایک دن کے سوا دنیا میں ٹھہرے ہی نہیں ہو ۔
کیا وہ اﷲ جو ہر جان پر اس کے اعمال کی نگہبانی فرما رہا ہے اور وہ بت جو کافر لوگوں نے اﷲ کے شریک بنا لئے ایک جیسے ہو سکتے ہیں ؟ ہرگز نہیں ۔ آپ فرما دیجئے کہ ان کے نام تو بتاؤ ۔ نادانو  کیا تم اس اﷲ کو اس چیز کی خبر دیتے ہو جس کے وجود کو وہ ساری زمین میں نہیں جانتا یا یہ صرف ظاہری باتیں ہی ہیں جن کا حقیقت سے کوئی تعلق نہیں بلکہ حقیقت یہ ہے کہ کافروں کے لئے ان کا فریب خوش نما بنا دیا گیا ہے اور وہ سیدھی راہ سے روک دیئے گئے ہیں ، اور جسے اﷲ گمراہ ٹھہرا دے تو اس کے لئے کوئی ہادی نہیں ہو سکتا ۔
پھر ان لوگوں نے انہیں جھٹلایا سو ہم نے انہیں اور ان لوگوں کو جو کَشتی میں ان کی معیّت میں تھے نجات دی اور ہم نے ان لوگوں کو غرق کر دیا جنہوں نے ہماری آیتوں کو جھٹلایا تھا ، بیشک وہ اندھے یعنی بے بصیرت لوگ تھے ۔
اور بیشک ہم نے اِس طوفانِ نوح کے آثار کو نشانی کے طور پر باقی رکھا تو کیا کوئی سوچنے اور نصیحت قبول کرنے والا ہے ۔
اور آپ کے رب کی بات سچائی اور عدل کی رُو سے پوری ہو چکی ، اس کی باتوں کو کوئی بدلنے والا نہیں ، اور وہ خوب سننے والا خوب جاننے والا ہے ۔
اور یہ مثالیں ہیں ہم انہیں لوگوں کے سمجھانے کے لئے بیان کرتے ہیں ، اور انہیں اہلِ علم کے سوا کوئی نہیں سمجھتا ۔
اور ان سے جنگ کرتے رہو حتٰی کہ کوئی فتنہ باقی نہ رہے اور دین یعنی زندگی اور بندگی کا نظام عملًا اﷲ ہی کے تابع ہو جائے ، پھر اگر وہ باز آجائیں تو سوائے ظالموں کے کسی پر زیادتی روا نہیں ۔
تمہیں قیامت کے دن ہرگز نہ تمہاری کافر و مشرک قرابتیں فائدہ دیں گی اور نہ تمہاری کافر و مشرک اولاد ، اُس دن اللہ تمہارے درمیان مکمل جدائی کر دے گا مومن جنت میں اور کافر دوزخ میں بھیج دیئے جائیں گے ، اور اللہ اُن کاموں کو خوب دیکھنے والا ہے جو تم کر رہے ہو ۔
اور وہ وقت یاد کیجئے جب ہم نے فرشتوں سے فرمایا کہ تم آدم علیہ السلام کو سجدہ کرو تو ابلیس کے سوا سب نے سجدہ کیا ، اس نے کہا  کیا میں اسے سجدہ کروں جسے تو نے مٹی سے پیدا کیا ہے ۔
اور جو کچھ بھی انہوں نے کیا اعمال ناموں میں درج ہے ۔
اسی طرح ہم اس تمسخر اور استہزاء کو مجرموں کے دلوں میں داخل کر دیتے ہیں ۔
اُن سے کہا جائے گا  یہ ہے وہ جہنّم کی آگ جسے تم جھٹلایا کرتے تھے ۔
اور کچھ یہودی تورات کے کلمات کو اپنے اصل مقامات سے پھیر دیتے ہیں اور کہتے ہیں  ہم نے سن لیا اور نہیں مانا ، اور یہ بھی کہتے ہیں  سنیئے  معاذ اللہ  آپ سنوائے نہ جائیں ، اور اپنی زبانیں مروڑ کر دین میں طعنہ زنی کرتے ہوئے ” رَاعِنَا “ کہتے ہیں ، اور اگر وہ لوگ اس کی جگہ یہ کہتے کہ ہم نے سنا اور ہم نے اطاعت کی اور حضور  ہماری گزارش سنئے اور ہماری طرف نظرِ کرم فرمائیے تو یہ اُن کے لئے بہتر ہوتا اور یہ قول بھی درست اور مناسب ہوتا ، لیکن اللہ نے ان کے کفر کے باعث ان پر لعنت کی سو تھوڑے لوگوں کے سوا وہ ایمان نہیں لاتے ۔
جو فرشتے عرش کو اٹھائے ہوئے ہیں اور جو اُس کے اِرد گِرد ہیں وہ سب اپنے رب کی حمد کے ساتھ تسبیح کرتے ہیں اور اس پر ایمان رکھتے ہیں اور اہلِ ایمان کے لئے دعائے مغفرت کرتے ہیں یہ عرض کرتے ہیں کہ اے ہمارے رب  تو اپنی رحمت اور علم سے ہر شے کا احاطہ فرمائے ہوئے ہے ، پس اُن لوگوں کو بخش دے جنہوں نے توبہ کی اور تیرے راستہ کی پیروی کی اور انہیں دوزخ کے عذاب سے بچا لے ۔
کہ آج اس باغ میں تمہارے پاس ہرگز کوئی محتاج نہ آنے پائے ۔
اور جب ان پر ہماری آیتیں پڑھی جاتی ہیں تو وہ کہتے ہیں  بیشک ہم نے سن لیا اگر ہم چاہیں تو ہم بھی اس کلام کے مثل کہہ سکتے ہیں یہ تو اگلوں کی خیالی داستانوں کے سوا کچھ بھی نہیں ہے ۔
اور یہ کہ وہی خوشی دے کر ہنساتا ہے اور غم دے کر رُلاتا ہے ۔
اور کوئی شخص اللہ کے حکم کے بغیر نہیں مر سکتا اس کا وقت لکھا ہوا ہے ، اور جو شخص دنیا کا انعام چاہتا ہے ہم اسے اس میں سے دے دیتے ہیں ، اور جو آخرت کا انعام چاہتا ہے ہم اسے اس میں سے دے دیتے ہیں ، اور ہم عنقریب شکر گزاروں کو خوب صلہ دیں گے ۔
جس کے بارے میں وہ اختلاف کرتے ہیں ۔
اور جب ہم کسی آیت کی جگہ دوسری آیت بدل دیتے ہیں اور اللہ ہی بہتر جانتا ہے جو کچھ وہ نازل فرماتا ہے تو کفار کہتے ہیں کہ آپ تو بس اپنی طرف سے گھڑنے والے ہیں ، بلکہ ان میں سے اکثر لوگ آیتوں کے اتارنے اور بدلنے کی حکمت نہیں جانتے ۔
تاکہ معرکۂ بدر اس عظیم کامیابی کے ذریعے حق کو حق ثابت کر دے اور باطل کو باطل کر دے اگرچہ مجرم لوگ معرکۂ حق و باطل کی اس نتیجہ خیزی کو ناپسند ہی کرتے رہیں ۔
اور کیا آپ کے پاس جھگڑنے والوں کی خبر پہنچی ؟ جب وہ دیوار پھاند کر داؤد علیہ السلام کی عبادت گاہ میں داخل ہو گئے ۔
اور کوئی نبی اُن کے پاس نہیں آتا تھا مگر وہ اُس کا مذاق اڑایا کرتے تھے ۔
آپ میرے مومن بندوں سے فرما دیں کہ وہ نماز قائم رکھیں اور جو رزق ہم نے انہیں دیا ہے اس میں سے پوشیدہ اور اعلانیہ ہماری راہ میں خرچ کرتے رہیں اس دن کے آنے سے پہلے جس دن میں نہ کوئی خرید و فروخت ہوگی اور نہ ہی کوئی دنیاوی دوستی کام آئے گی ۔
اور اگر آپ اِن کفّار سے پوچھیں کہ آسمانوں اور زمین کو کس نے پیدا کیا اور سورج اور چاند کو کس نے تابع فرمان بنا دیا ، تو وہ ضرور کہہ دیں گے  اﷲ نے ، پھر وہ کدھر الٹے جا رہے ہیں ۔
پس اگر تم اس کے بعد بھی لغزش کرو جب کہ تمہارے پاس واضح نشانیاں آچکیں تو جان لو کہ اﷲ بہت غالب بڑی حکمت والا ہے ۔
وہ منافق اُن مومنوں کو پکار کر کہیں گے  کیا ہم دنیا میں تمہاری سنگت میں نہ تھے ؟ وہ کہیں گے  کیوں نہیں  لیکن تم نے اپنے آپ کو منافقت کے فتنہ میں مبتلا کر دیا تھا اور تم ہمارے لئے برائی اور نقصان کے منتظر رہتے تھے اور تم نبوّتِ محمدی صلی اللہ علیہ وآلہ وسلم اور دینِ اسلام میں شک کرتے تھے اور باطل امیدوں نے تمہیں دھوکے میں ڈال دیا ، یہاں تک کہ اللہ کا اَمرِ موت آپہنچا اور تمہیں اللہ کے بارے میں دغا باز شیطان دھوکہ دیتا رہا ۔
پھر ہم نے نطفہ سے تولّد تک تمام مراحل کے لئے وقت کے اندازے مقرر کئے ، پس ہم کیا ہی خوب اندازے مقرر کرنے والے ہیں ۔
بیشک جن لوگوں نے ہماری آیتوں کو جھٹلایا اور ان سے سرکشی کی ان کے لئے آسمانِ رحمت و قبولیت کے دروازے نہیں کھولے جائیں گے اور نہ ہی وہ جنت میں داخل ہو سکیں گے یہاں تک کہ سوئی کے سوراخ میں اونٹ داخل ہو جائے یعنی جیسے یہ ناممکن ہے اسی طرح ان کا جنت میں داخل ہونا بھی ناممکن ہے ، اور ہم مجرموں کو اسی طرح سزا دیتے ہیں ۔
بجز ان کی بیوی کے ، ہم یہ طے کر چکے ہیں کہ وہ ضرور عذاب کے لئے پیچھے رہ جانے والوں میں سے ہے ۔
پس ہم نے ان فرعونیوں کو باغوں اور چشموں سے نکال باہر کیا ۔
جس دن جبرائیل روح الامین اور تمام فرشتے صف بستہ کھڑے ہوں گے ، کوئی لب کشائی نہ کر سکے گا ، سوائے اس شخص کے جسے خدائے رحمان نے اِذنِ شفاعت دے رکھا تھا اور اس نے زندگی میں تعلیماتِ اسلام کے مطابق بات بھی درست کہی تھی ۔
اور جب ان کے رب نے ان سے فرمایا  میرے سامنے گردن جھکا دو ، تو عرض کرنے لگے  میں نے سارے جہانوں کے رب کے سامنے سرِ تسلیم خم کر دیا ۔
اور باشندگانِ مدین نے بھی جھٹلایا تھا اور موسٰی علیہ السلام کو بھی جھٹلایا گیا سو میں ان سب کافروں کو مہلت دیتا رہا پھر میں نے انہیں پکڑ لیا ، پھر بتائیے میرا عذاب کیسا تھا ۔
اور ان منافقوں میں بعض وہ بھی ہیں جنہوں نے اللہ سے عہد کیا تھا کہ اگر اس نے ہمیں اپنے فضل سے دولت عطا فرمائی تو ہم ضرور اس کی ر اہ میں خیرات کریں گے اور ہم ضرور نیکو کاروں میں سے ہو جائیں گے ۔
جب آپ مسلمانوں سے فرما رہے تھے کہ کیا تمہارے لئے یہ کافی نہیں کہ تمہارا رب تین ہزار اتارے ہوئے فرشتوں کے ذریعے تمہاری مدد فرمائے ۔
وہ لوگ جو اللہ پر اور یومِ آخرت پر ایمان رکھتے ہیں آپ سے اس بات کی رخصت طلب نہیں کریں گے کہ وہ اپنے مال و جان سے جہاد نہ کریں ، اور اللہ پرہیزگاروں کو خوب جانتا ہے ۔
پس آپ ان کی دل آزار باتوں پر صبر فرمایا کریں اور اپنے رب کی حمد کے ساتھ تسبیح کیا کریں طلوعِ آفتاب سے پہلے نمازِ فجر میں اور اس کے غروب سے قبل نمازِ عصر میں ، اور رات کی ابتدائی ساعتوں میں یعنی مغرب اور عشاء میں بھی تسبیح کیا کریں اور دن کے کناروں پر بھی نمازِ ظہر میں جب دن کا نصفِ اوّل ختم اور نصفِ ثانی شروع ہوتا ہے ، اے حبیبِ مکرّم  یہ سب کچھ اس لئے ہے تاکہ آپ راضی ہو جائیں ۔
بیشک اﷲ نے اہلِ ایمان سے ان کی جانیں اور ان کے مال ، ان کے لئے جنت کے عوض خرید لئے ہیں ، اب وہ اللہ کی راہ میں قتال کرتے ہیں ، سو وہ حق کی خاطر قتل کرتے ہیں اور خود بھی قتل کئے جاتے ہیں ۔ اﷲ نے اپنے ذمۂ کرم پر پختہ وعدہ لیا ہے ، تَورات میں بھی انجیل میں بھی اور قرآن میں بھی ، اور کون اپنے وعدہ کو اﷲ سے زیادہ پورا کرنے والا ہے ، سو ایمان والو  تم اپنے سودے پر خوشیاں مناؤ جس کے عوض تم نے جان و مال کو بیچا ہے ، اور یہی تو زبردست کامیابی ہے ۔
اور اگر دونوں میاں بیوی جدا ہو جائیں تواللہ ہر ایک کو اپنی کشائش سے ایک دوسرے سے بے نیاز کر دے گا اور اللہ بڑی وسعت والا بڑی حکمت والا ہے ۔
کیا ہم فرمانبرداروں کو مجرموں کی طرح محروم کر دیں گے ۔
اے حبیبِ مکرّم  آپ وہ کتاب پڑھ کر سنائیے جو آپ کی طرف بذریعہ وحی بھیجی گئی ہے ، اور نماز قائم کیجئے ، بیشک نماز بے حیائی اور برائی سے روکتی ہے ، اور واقعی اﷲ کا ذکر سب سے بڑا ہے ، اور اﷲ ان کاموں کو جانتا ہے جو تم کرتے ہو ۔
پس تمہیں وہ شخص اس کے دھیان سے روکے نہ رکھے جو خود اس پر ایمان نہیں رکھتا اور اپنی خواہشِ نفس کا پیرو ہے ورنہ تم بھی ہلاک ہوجاؤ گے ۔
اے حبیبِ مکرّم  آپ کے والد آدم یا ابراہیم علیہما السلام کی قَسم اور ان کی قَسم جن کی ولادت ہوئی ۔
اے ایمان والو  تم پر اسی طرح روزے فرض کئے گئے ہیں جیسے تم سے پہلے لوگوں پر فرض کئے گئے تھے تاکہ تم پرہیزگار بن جاؤ ۔
اے ہمارے رب  اور انہیں ہمیشہ رہنے کے لئے جنّاتِ عدن میں داخل فرما ، جن کا تُو نے اُن سے وعدہ فرما رکھا ہے اور اُن کے آباء و اجداد سے اور اُن کی بیویوں سے اور اُن کی اولاد و ذرّیت سے جو نیک ہوں انہیں بھی اُن کے ساتھ داخل فرما ، بے شک تو ہی غالب ، بڑی حکمت والا ہے ۔
اور جن لوگوں نے کفر کیا اور ہماری آیتوں کو اور آخرت کی پیشی کو جھٹلایا تو یہی لوگ عذاب میں حاضر کئے جائیں گے ۔
ایسا ہرگز نہیں بلکہ حقیقت یہ ہے کہ ان کے دلوں پر ان اَعمالِ بد کا زنگ چڑھ گیا ہے جو وہ کمایا کرتے تھے اس لیے آیتیں ان کے دل پر اثر نہیں کرتیں ۔
اسی طرح ہوا ، اور ہم نے اِن سب کا دوسرے لوگوں کو وارث بنا دیا ۔
دہکتی ہوئی آگ میں جا گریں گے ۔
اور اے لوگو  یہ تمہیں اپنی صحبت سے نوازنے والے محمد صلی اللہ علیہ وآلہ وسلم دیوانے نہیں ہیں جو فرماتے ہیں وہ حق ہوتا ہے ۔
پھر اسے دوزخ میں جھونک دو ۔
ایمان والوں کی بات تو فقط یہ ہوتی ہے کہ جب انہیں اللہ اور اس کے رسول صلی اللہ علیہ وآلہ وسلم کی طرف بلایا جاتا ہے تاکہ وہ ان کے درمیان فیصلہ فرمائے تو وہ یہی کچھ کہیں کہ ہم نے سن لیا ، اور ہم سراپا اطاعت پیرا ہو گئے ، اور ایسے ہی لوگ فلاح پانے والے ہیں ۔
اور بیشک ہم نے قرآن کو نصیحت کے لئے آسان کر دیا ہے تو کیا کوئی نصیحت حاصل کرنے والا ہے ۔
اور اگر آپ وہ منظر دیکھیں تو بڑا تعجب کریں جب فرشتے کافروں کی جان قبض کرتے ہیں وہ ان کے چہروں اور ان کی پشتوں پر ہتھوڑے مارتے جاتے ہیں اور کہتے ہیں کہ دوزخ کی آگ کا عذاب چکھ لو ۔
اور بیشک ہم اِن تمام چیزوں کو جو اس روئے زمین پر ہیں نابود کر کے بنجر میدان بنا دینے والے ہیں ۔
تاکہ ہم اس واقعہ کو تمہارے لئے یادگار نصیحت بنا دیں اور محفوظ رکھنے والے کان اسے یاد رکھیں ۔
بحر و بر میں فساد ان گناہوں کے باعث پھیل گیا ہے جو لوگوں کے ہاتھوں نے کما رکھے ہیں تاکہ اﷲ انہیں بعض برے اعمال کا مزہ چکھا دے جو انہوں نے کئے ہیں ، تاکہ وہ باز آجائیں ۔
پاک ہے وہ ذات جس نے سب چیزوں کے جوڑے پیدا کئے ، ان سے بھی جنہیں زمین اگاتی ہے اور خود اُن کی جانوں سے بھی اور مزید ان چیزوں سے بھی جنہیں وہ نہیں جانتے ۔
سو اﷲ کے لئے سجدہ کرو اور اُس کی عبادت کرو ۔
جِس میں وہ ہمیشہ ہمیشہ رہنے والے ہیں ۔ نہ وہ کوئی حمایتی پائیں گے اور نہ مددگار ۔
جن میں درست اور مستحکم احکام درج ہیں ۔
پھر اے بدبختو  تم اتنے بڑے خزانے کو چھوڑ کر کدھر چلے جا رہے ہو ۔
اور جب اُن سے کہا جاتا ہے کہ تم اس میں سے راہِ خدا میں خرچ کرو جو تمہیں اللہ نے عطا کیا ہے تو کافر لوگ ایمان والوں سے کہتے ہیں  کیا ہم اس غریب شخص کو کھلائیں جسے اگر اللہ چاہتا تو خود ہی کھلا دیتا ۔ تم تو کھلی گمراہی میں ہی مبتلا ہوگئے ہو ۔
اور شیطان کہے گا جبکہ فیصلہ ہو چکے گا کہ بیشک اللہ نے تم سے سچا وعدہ کیا تھا اور میں نے بھی تم سے وعدہ کیا تھا ، سو میں نے تم سے وعدہ خلافی کی ہے ، اور مجھے دنیا میں تم پر کسی قسم کا زور نہیں تھا سوائے اس کے کہ میں نے تمہیں باطل کی طرف بلایا سو تم نے اپنے مفاد کی خاطر میری دعوت قبول کی ، اب تم مجھے ملامت نہ کرو بلکہ خود اپنے آپ کو ملامت کرو ۔ نہ میں آج تمہاری فریاد رسی کرسکتا ہوں اور نہ تم میری فریاد رسی کر سکتے ہو ۔ اس سے پہلے جو تم مجھے اللہ کا شریک ٹھہراتے رہے ہو بیشک میں آج اس سے انکار کرتا ہوں ۔ یقیناً ظالموں کے لئے دردناک عذاب ہے ۔
اور اسی طرح ہم نے اس قرآن کو حکم بنا کر عربی زبان میں اتارا ہے ، اور اے سننے والے  اگر تو نے ان کافروں کی خواہشات کی پیروی کی اس کے بعد کہ تیرے پاس قطعی علم آچکا ہے تو تیرے لئے اﷲ کے مقابلہ میں نہ کوئی مددگار ہوگا اور نہ کوئی محافظ ۔
ان لوگوں پر جو ایمان لائے اور نیک عمل کرتے رہے اس حرام میں کوئی گناہ نہیں جو وہ حکمِ حرمت اترنے سے پہلے کھا پی چکے ہیں جب کہ وہ بقیہ معاملات میں بچتے رہے اور دیگر اَحکامِ اِلٰہی پر ایمان لائے اور اَعمالِ صالحہ پر عمل پیرا رہے ، پھر اَحکامِ حرمت کے آجانے کے بعد بھی ان سب حرام اَشیاء سے پرہیز کرتے رہے اور اُن کی حرمت پر صدقِ دل سے ایمان لائے ، پھر صاحبانِ تقویٰ ہوئے اور بالآخر صاحبانِ اِحسان یعنی اﷲ کے خاص محبوب و مقرب و نیکوکار بندے بن گئے ، اور اﷲ اِحسان والوں سے محبت فرماتا ہے ۔
اور ہم نے آسمانوں کو اور زمین کو اور اس مخلوقات کو جو ان کے درمیان ہے پیدا نہیں کیا مگر حکمت اور مقررہ مدّت کے تعیّن کے ساتھ ، اور جنہوں نے کفر کیا ہے انہیں جس چیز سے ڈرایا گیا اسی سے رُوگردانی کرنے والے ہیں ۔
اور یہ وہ لوگ ہیں کہ جب خرچ کرتے ہیں تو نہ بے جا اڑاتے ہیں اور نہ تنگی کرتے ہیں اور ان کا خرچ کرنا زیادتی اور کمی کی ان دو حدوں کے درمیان اعتدال پر مبنی ہوتا ہے ۔
اے رسولِ معظم  یہ ان بستیوں کے کچھ حالات ہیں جو ہم آپ کو سنا رہے ہیں ان میں سے کچھ برقرار ہیں اور کچھ نیست و نابود ہوگئیں ۔
پھر ان بتوں نے ان کی مدد کیوں نہ کی جن کو انہوں نے تقرّبِ الٰہی کے لئے اﷲ کے سوا معبود بنا رکھا تھا ، بلکہ وہ معبودانِ باطلہ ان سے گم ہو گئے ، اور یہ بتوں کو معبود بنانا ان کا جھوٹ تھا اور یہی وہ بہتان تھا جو وہ باندھا کرتے تھے ۔
اور یہ وہ لوگ ہیں جو حضورِ باری تعالیٰ میں عرض کرتے ہیں  اے ہمارے رب  ہمیں ہماری بیویوں اور ہماری اولاد کی طرف سے آنکھوں کی ٹھنڈک عطا فرما ، اور ہمیں پرہیزگاروں کا پیشوا بنا دے ۔
پس وہ تھوڑی ہی دیر باہر ٹھہرا تھا کہ اس نے حاضر ہو کر عرض کیا  مجھے ایک ایسی بات معلوم ہوئی ہے جس پر شاید آپ مطلع نہ تھے اور میں آپ کے پاس ملکِ سبا سے ایک یقینی خبر لایا ہوں ۔
وہ فوراً کہیں گے  یہ سب کچھ اللہ کا ہے تو آپ فرمائیں  پھر تم ڈرتے کیوں نہیں ہو ۔
پھر اگر وہ آپ کو جھٹلائیں تو فرما دیجئے کہ تمہارا رب وسیع رحمت والا ہے اور اس کا عذاب مجرم قوم سے نہیں ٹالا جائے گا ۔
اور تمہارے رب نے فرمایا ہے  تم لوگ مجھ سے دعا کیا کرو میں ضرور قبول کروں گا ، بے شک جو لوگ میری بندگی سے سرکشی کرتے ہیں وہ عنقریب دوزخ میں ذلیل ہو کر داخل ہوں گے ۔
اور بیشک ہم نے اُن تمام چیزوں کو جو زمین پر ہیں اس کے لئے باعثِ زینت و آرائش بنایا تاکہ ہم ان لوگوں کو جو زمین کے باسی ہیں آزمائیں کہ ان میں سے بہ اِعتبارِ عمل کون بہتر ہے ۔
جو کوئی راہِ ہدایت اختیار کرتا ہے تو وہ اپنے فائدہ کے لئے ہدایت پر چلتا ہے اور جو شخص گمراہ ہوتا ہے تو اس کی گمراہی کا وبال بھی اسی پر ہے ، اور کوئی بوجھ اٹھانے والا کسی دوسرے کے گناہوں کا بوجھ نہیں اٹھائے گا ، اور ہم ہرگز عذاب دینے والے نہیں ہیں یہاں تک کہ ہم اس قوم میں کسی رسول کو بھیج لیں ۔
پھر اگر تم حالتِ خوف میں ہو تو پیادہ یا سوار جیسے بھی ہو نماز پڑھ لیا کرو ، پھر جب تم حالتِ امن میں آجاؤ تو انہی طریقوں پر اﷲ کی یاد کرو جو اس نے تمہیں سکھائے ہیں جنہیں تم پہلے نہیں جانتے تھے ۔
اور ہم نے اُن چوپایوں کو ان کے تابع کر دیا سو ان میں سے کچھ تو اُن کی سواریاں ہیں اور ان میں سے بعض کو وہ کھاتے ہیں ۔
ان کے لئے اُن کے اوپر بھی آگ کے بادل سائبان بنے ہوں گے اور ان کے نیچے بھی آگ کے فرش ہوں گے ، یہ وہ عذاب ہے جس سے اللہ اپنے بندوں کو ڈراتا ہے ، اے میرے بندو  بس مجھ سے ڈرتے رہو ۔
بیشک وہ بلند آواز کی بات بھی جانتا ہے اور وہ کچھ بھی جانتا ہے جو تم چھپاتے ہو ۔
جادوگر بولے  اے موسٰی  یا تو تم اپنی چیز ڈالو اور یا ہم ہی پہلے ڈالنے والے ہوجائیں ۔
اللہ ہی کے لئے آسمانوں اور زمین کی بادشاہت ہے ، وہ جو چاہتا ہے پیدا فرماتا ہے ، جسے چاہتا ہے لڑکیاں عطا کرتا ہے اور جسے چاہتا ہے لڑکے بخشتا ہے ۔
اے گروہِ جن و انس  کیا تمہارے پاس تم ہی میں سے رسول نہیں آئے تھے جو تم پر میری آیتیں بیان کرتے تھے اور تمہاری اس دن کی پیشی سے تمہیں ڈراتے تھے ؟ تو وہ کہیں گے  ہم اپنی جانوں کے خلاف گواہی دیتے ہیں ، اور انہیں دنیا کی زندگی نے دھوکہ میں ڈال رکھا تھا اور وہ اپنی جانوں کے خلاف اس بات کی گواہی دیں گے کہ وہ دنیا میں کافر یعنی حق کے انکاری تھے ۔
اور سارے آسمانوں اور زمین کی حکمرانی اللہ ہی کی ہے ، اور سب کو اسی کی طرف لوٹ کر جانا ہے ۔
اس کتاب کا اتارا جانا ، اس میں کچھ شک نہیں کہ تمام جہانوں کے پروردگار کی طرف سے ہے ۔
بلکہ جن لوگوں نے ظلم کیا ہے وہ بغیر علم و ہدایت کے اپنی نفسانی خواہشات کی پیروی کرتے ہیں ، پس اس شخص کو کون ہدایت دے سکتا ہے جسے اﷲ نے گمراہ ٹھہرا دیا ہو اور ان لوگوں کے لئے کوئی مددگار نہیں ہے ۔
تمہیں کیا ہو گیا ہے ، کیا فیصلہ کرتے ہو ۔
اور اس شخص نے کہا جو ایمان لا چکا تھا  اے میری قوم  میں تم پر بھی اگلی قوموں کے روزِ بد کی طرح عذاب کا خوف رکھتا ہوں ۔
جو کھلے صحیفہ میں ہے ۔
باشندگانِ ایکہ یعنی جنگل کے رہنے والوں نے بھی رسولوں کو جھٹلایا ۔
یہ روزِ حق ہے ، پس جو شخص چاہے اپنے رب کے حضور رحمت و قربت کا ٹھکانا بنا لے ۔
اور جب وہ منافق تمہارے پاس آتے ہیں تو کہتے ہیں  ہم ایمان لے آئے ہیں حالانکہ وہ تمہاری مجلس میں کفر کے ساتھ ہی داخل ہوئے اور اسی کفر کے ساتھ ہی نکل گئے ، اور اﷲ ان باتوں کو خوب جانتا ہے جنہیں وہ چھپائے پھرتے ہیں ۔
موسٰی علیہ السلام نے کہا  کیا تم ایسی بات حق سے متعلق کہتے ہو جب وہ تمہارے پاس آچکا ہے ، عقل و شعور کی آنکھیں کھول کر دیکھو کیا یہ جادو ہے ؟ اور جادوگر کبھی فلاح نہیں پاسکیں گے ۔
جب زمین اپنے سخت بھونچال سے بڑی شدت کے ساتھ تھرتھرائی جائے گی ۔
اور ابراہیم علیہ السلام کو یاد کریں جب انہوں نے اپنی قوم سے فرمایا کہ تم اللہ کی عبادت کرو اور اس سے ڈرو ، یہی تمہارے حق میں بہتر ہے اگر تم حقیقت کو جانتے ہو ۔
آپ فرما دیں  میری طرف وحی کی گئی ہے کہ جنات کی ایک جماعت نے میری تلاوت کو غور سے سنا ، تو جا کر اپنی قوم سے کہنے لگے  بیشک ہم نے ایک عجیب قرآن سنا ہے ۔
پھر جب ہمارا حکمِ عذاب آپہنچا تو ہم نے صالح علیہ السلام کو اور جو ان کے ساتھ ایمان والے تھے اپنی رحمت کے سبب سے بچا لیا اور اس دن کی رسوائی سے بھی نجات بخشی ۔ بیشک آپ کا رب ہی طاقتور غالب ہے ۔
اور ان کے پہلو میں نگاہیں نیچی رکھنے والی ، بڑی خوبصورت آنکھوں والی حوریں بیٹھی ہوں گی ۔
اور پہاڑ دُھنکی ہوئی رنگین اُون کی طرح ہو جائیں گے ۔
اور اُس دن سے ڈرو جس دن کوئی جان کسی دوسرے کی طرف سے کچھ بدلہ نہ دے سکے گی
اور ہم نے قومِ عاد کی طرف ان کے بھائی ہود علیہ السلام کو بھیجا ، انہوں نے کہا  اے میری قوم اﷲ کی عبادت کرو اس کے سوا تمہارے لئے کوئی معبود نہیں ، تم اﷲ پر شریک رکھنے کا محض بہتان باندھنے والے ہو ۔
پھر اس کے بعد بھی تمہارے دل سخت ہوگئے چنانچہ وہ سختی میں پتھروں جیسے ہوگئے ہیں یا ان سے بھی زیادہ سخت ہو چکے ہیں
یہی ان کی سرکشی کے موافق بدلہ ہے ۔
پھر ان کے رب نے ان کی دعا قبول فرما لی اور فرمایا  یقیناً میں تم میں سے کسی محنت والے کی مزدوری ضائع نہیں کرتا خواہ مرد ہو یا عورت ، تم سب ایک دوسرے میں سے ہی ہو ، پس جن لوگوں نے اللہ کے لئے وطن چھوڑ دیئے اور اسی کے باعث اپنے گھروں سے نکال دیئے گئے اور میری راہ میں ستائے گئے اور میری خاطر لڑے اور مارے گئے تو میں ضرور ان کے گناہ ان کے نامۂ اعمال سے مٹا دوں گا اور انہیں یقیناً ان جنتوں میں داخل کروں گا جن کے نیچے نہریں بہتی ہوں گی ، یہ اللہ کے حضور سے اجر ہے ، اور اللہ ہی کے پاس اس سے بھی بہتر اجر ہے ۔
سو کیا انہوں نے اُن نشانیوں کو نہیں دیکھا جو آسمان اور زمین سے اُن کے آگے اور اُن کے پیچھے انہیں گھیرے ہوئے ہیں ۔ اگر ہم چاہیں تو انہیں زمین میں دھنسا دیں یا اُن پر آسمان سے کچھ ٹکڑے گرا دیں ، بیشک اس میں ہر اس بندے کے لئے نشانی ہے جو اﷲ کی طرف رجوع کرنے والا ہے ۔
اور جب کوئی نشانی دیکھتے ہیں تو تمسخر کرتے ہیں ۔
اس کی طرف سے ان کے لئے بہت درجات ہیں اور بخشائش اور رحمت ہے ، اور اللہ بڑا بخشنے والا مہربان ہے ۔
تم پیمانہ پورا بھرا کرو اور لوگوں کے حقوق کو نقصان پہنچانے والے نہ بنو ۔
اب انہوں نے کہا  آپ ہمارے لئے اپنے رب سے درخواست کیجئے کہ وہ ہم پر واضح فرما دے کہ وہ کون سی گائے ہے ؟ کیونکہ ہم پر گائے مشتبہ ہو گئی ہے ، اور یقیناً اگر اللہ نے چاہا تو ہم ضرور ہدایت یافتہ ہو جائیں گے ۔
کیا اس نے ان کے مکر و فریب کو باطل و ناکام نہیں کر دیا ۔
اور اس کے لئے کوئی گروہ بھی ایسا نہ تھا جو اﷲ کے مقابلے میں اس کی مدد کرتا اور نہ وہ خود ہی اس تباہی کا بدلہ لینے کے قابل تھا ۔
جس نے انسان کو اس کے علاوہ بھی وہ کچھ سکھا دیا جو وہ نہیں جانتا تھا ۔ یا - جس نے سب سے بلند رتبہ انسان محمد مصطفی صلی اللہ علیہ وآلہ وسلم کو بغیر ذریعۂ قلم کے وہ سارا علم عطا فرما دیا جو وہ پہلے نہ جانتے تھے ۔
سو میں قَسم کھاتا ہوں ان چیزوں کی جنہیں تم دیکھتے ہو ۔
جب انہوں نے اپنی قوم سے کہا  کیا تم اﷲ سے نہیں ڈرتے ہو ؟ ۔
اور یہ کہ انسان کو عدل میں وہی کچھ ملے گا جس کی اُس نے کوشش کی ہوگی رہا فضل اس پر کسی کا حق نہیں وہ محض اﷲ کی عطاء و رضا ہے جس پر جتنا چاہے کر دے ۔
اور اس دن سے ڈرو جب کوئی جان کسی دوسری جان کی جگہ کوئی بدلہ نہ دے سکے گی اور نہ اس کی طرف سے اپنے آپ کو چھڑانے کے لیے کوئی معاوضہ قبول کیا جائے گا اور نہ اس کو اِذنِ الٰہی کے بغیر کوئی سفارش ہی فائدہ پہنچا سکے گی اور نہ اَمرِِ الٰہی کے خلاف انہیں کوئی مدد دی جا سکے گی ۔
اُن سے فرمایا جائے گا  اے میرے مقرّب بندو  آج کے دن تم پر نہ کوئی خوف ہے اور نہ ہی تم غم زدہ ہو گے ۔
اور یہ کہ اللہ کے مقابلے میں سرکشی نہ کرو ، میں تمہارے پاس روشن دلیل لے کر آیا ہوں ۔
اس کو پاک طہارت والے لوگوں کے سوا کوئی نہیں چُھوئے گا ۔
اور مزید یہ کہ ان کے اس کفر اور قول کے باعث جو انہوں نے مریم علیہا السلام پر زبردست بہتان لگایا ۔
اور جب وہ مَدْيَنَْ کے پانی کے کنویں پر پہنچے تو انہوں نے اس پر لوگوں کا ایک ہجوم پایا جو اپنے جانوروں کو پانی پلا رہے تھے اور ان سے الگ ایک جانب دو عورتیں دیکھیں جو اپنی بکریوں کو روکے ہوئے تھیں موسٰی علیہ السلام نے فرمایا  تم دونوں اس حال میں کیوں کھڑی ہو ؟ دونوں بولیں کہ ہم اپنی بکریوں کو پانی نہیں پلا سکتیں یہاں تک کہ چرواہے اپنے مویشیوں کو واپس لے جائیں ، اور ہمارے والد عمر رسیدہ بزرگ ہیں ۔
سوائے کھولتے ہوئے گرم پانی اور دوزخیوں کے زخموں سے بہتی ہوئی پیپ کے ۔
تم میں سے جو شخص آہستہ بات کرے اور جو بلند آواز سے کرے اور جو رات کی تاریکی میں چھپا ہو اور جو دن کی روشنی میں چلتا پھرتا ہو اس کے لئے سب برابر ہیں ۔
اے حبیبِ مکرّم  آپ کی عمرِ مبارک کی قَسم ، بیشک یہ لوگ بھی قومِ لوط کی طرح اپنی بدمستی میں سرگرداں پھر رہے ہیں ۔
اور یتیموں کی تربیتہً جانچ اور آزمائش کرتے رہو یہاں تک کہ نکاح کی عمر کو پہنچ جائیں پھر اگر تم ان میں ہوشیاری اور حُسنِ تدبیر دیکھ لو تو ان کے مال ان کے حوالے کر دو ، اور ان کے مال فضول خرچی اور جلد بازی میں اس اندیشے سے نہ کھا ڈالو کہ وہ بڑے ہو کر واپس لے جائیں گے ، اور جو کوئی خوشحال ہو وہ مالِ یتیم سے بالکل بچا رہے اور جو خود نادار ہو اسے صرف مناسب حد تک کھانا چاہئے ، اور جب تم ان کے مال ان کے سپرد کرنے لگو تو ان پر گواہ بنا لیا کرو ، اور حساب لینے والا اللہ ہی کافی ہے ۔
بیشک جو لوگ اہلِ کتاب میں سے کافر ہوگئے اور مشرکین سب دوزخ کی آگ میں پڑے ہوں گے وہ ہمیشہ اسی میں رہنے والے ہیں ، یہی لوگ بد ترین مخلوق ہیں ۔
ابراہیم علیہ السلام نے کہا  تم مجھے اس حال میں خوشخبری سنا رہے ہو جبکہ مجھے بڑھاپا لاحق ہو چکا ہے سو اب تم کس چیز کی خوشخبری سناتے ہو ؟ ۔
اور نہ تم اللہ کو زمین میں عاجز کرنے والے ہو اور نہ آسمان میں اور نہ تمہارے لئے اللہ کے سوا کوئی دوست ہے اور نہ مددگار ۔
قیامت قریب آپہنچی اور چاند دو ٹکڑے ہوگیا ۔
اور بیشک ہم نے نوح علیہ السلام کو ان کی قوم کی طرف بھیجا تو وہ ان میں پچاس برس کم ایک ہزار سال رہے ، پھر ان لوگوں کو طوفان نے آپکڑا اس حال میں کہ وہ ظالم تھے ۔
اس طرح ہم آپ کو اے حبیبِ معظّم  ان قوموں کی خبریں سناتے ہیں جو گزر چکی ہیں اور بیشک ہم نے آپ کو اپنی خاص جناب سے ذکر یعنی نصیحت نامہ عطا فرمایا ہے ۔
اور اے میری قوم  تم اپنی جگہ کام کرتے رہو میں اپنا کام کر رہا ہوں ۔ تم عنقریب جان لوگے کہ کس پر وہ عذاب آپہنچتا ہے جو رسوا کر ڈالے گا اور کون ہے جو جھوٹا ہے ، اور تم بھی انتظار کرتے رہو اور میں بھی تمہارے ساتھ منتظر ہوں ۔
اور یہ آپ سے عذاب میں جلدی کے خواہش مند ہیں اور اﷲ ہرگز اپنے وعدہ کی خلاف ورزی نہ کرے گا ، اور جب عذاب کا وقت آئے گا تو عذاب کا ایک دن آپ کے رب کے ہاں ایک ہزار سال کی مانند ہے اس حساب سے جو تم شمار کرتے ہو ۔
اللہ نے ارشاد فرمایا  اے ابلیس  تجھے کیا ہو گیا ہے کہ تو سجدہ کرنے والوں کے ساتھ نہ ہوا ۔
اور بیشک آپ کا رب لوگوں پر فضل فرمانے والا ہے لیکن ان میں سے اکثر لوگ شکر نہیں کرتے ۔
اور ہم نے قومِ عاد کی طرف ان کے قومی بھائی ہُود علیہ السلام کو بھیجا ، انہوں نے کہا  اے میری قوم  تم اﷲ کی عبادت کیا کرو اس کے سوا کوئی تمہارا معبود نہیں ، کیا تم پرہیزگار نہیں بنتے ۔
اور اس وقت ہم بھی انہیں اپنے حضور سے عظیم اجر عطا فرماتے ۔
اسی طرح آپ کے رب کا حکم نافرمانوں پر ثابت ہوکر رہا کہ وہ ایمان نہیں لائیں گے ۔
اور آپ کسی ایسے شخص کی بات نہ مانیں جو بہت قَسمیں کھانے والا اِنتہائی ذلیل ہے ۔
کیا ان کے دلوں میں منافقت کی بیماری ہے یا وہ شانِ رسالت صلی اللہ علیہ وآلہ وسلم میں شک کرتے ہیں یا وہ اس بات کا اندیشہ رکھتے ہیں کہ اللہ اور اس کا رسول صلی اللہ علیہ وآلہ وسلم ان پر ظلم کریں گے ، نہیں بلکہ وہی لوگ خود ظالم ہیں ۔
کیا وہ کسی شے کے بغیر ہی پیدا کر دیئے گئے ہیں یا وہ خود ہی خالق ہیں ۔
سوائے اس شخص کے جس پر آپ کا رب رحم فرمائے ، اور اسی لئے اس نے انہیں پیدا فرمایا ہے ، اور آپ کے رب کا فرمان پورا ہو چکا بیشک میں دوزخ کو جِنّوں اور انسانوں میں سے سب اہلِ باطل سے ضرور بھر دوں گا ۔
اور اسی طرح یہ بات اس عورت سے بھی سزا کو ٹال سکتی ہے کہ وہ چار مرتبہ اللہ کی قسم کھا کر خود گواہی دے کہ وہ مرد اس تہمت کے لگانے میں جھوٹا ہے ۔
کیا تم ایسی قوم سے جنگ نہیں کرو گے جنہوں نے اپنی قََسمیں توڑ ڈالیں اور رسول صلی اللہ علیہ وآلہ وسلم کو جلاوطن کرنے کا ارادہ کیا حالانکہ پہلی مرتبہ انہوں نے تم سے عہد شکنی اور جنگ کی ابتداء کی ، کیا تم ان سے ڈرتے ہو جبکہ اللہ زیادہ حقدار ہے کہ تم اس سے ڈرو بشرطیکہ تم مومن ہو ۔
فرما دیجئے  کیا تم نے اپنے شریکوں کو دیکھا ہے جنہیں تم اﷲ کے سوا پوجتے ہو ، مجھے دکھا دو کہ انہوں نے زمین سے کیا چیز پیدا کی ہے یا آسمانوں کی تخلیق میں ان کی کوئی شراکت ہے ، یا ہم نے انہیں کوئی کتاب عطا کر رکھی ہے کہ وہ اس کی دلیل پر قائم ہیں ؟ کچھ بھی نہیں ہے بلکہ ظالم لوگ ایک دوسرے سے فریب کے سوا کوئی وعدہ نہیں کرتے ۔
جو نہ کبھی ختم ہوں گے اور نہ اُن کے کھانے کی ممانعت ہوگی ۔
بیشک ہم نے اس قرآن کو شبِ قدر میں اتارا ہے ۔
اے ایمان والو  اللہ کی اطاعت کرو اور رسول صلی اللہ علیہ وآلہ وسلم کی اطاعت کرو اوراپنے میں سے اہلِ حق صاحبانِ اَمر کی ، پھر اگر کسی مسئلہ میں تم باہم اختلاف کرو تو اسے حتمی فیصلہ کے لئے اللہ اور رسول صلی اللہ علیہ وآلہ وسلم کی طرف لوٹا دو اگر تم اللہ پر اور یومِ آخرت پر ایمان رکھتے ہو ، تو یہی تمہارے حق میں بہتر اور انجام کے لحاظ سے بہت اچھا ہے ۔
اور بیشک ہم نے موسیٰ علیہ السلام کو کتاب تورات عطا کی اور ان کے بعد ہم نے پے در پے بہت سے پیغمبر بھیجے ،
آپ فرما دیں  کیا تم ہمارے حق میں دو بھلائیوں یعنی فتح اور شہادت میں سے ایک ہی کا انتظار کر رہے ہو کہ ہم شہید ہوتے ہیں یا غازی بن کر لوٹتے ہیں ؟ اور ہم تمہارے حق میں تمہاری منافقت کے باعث اس بات کا انتظار کر رہے ہیں کہ اللہ اپنی بارگاہ سے تمہیں خصوصی عذاب پہنچاتا ہے یا ہمارے ہاتھوں سے ۔ سو تم بھی انتظار کرو ہم بھی تمہارے ساتھ منتظر ہیں کہ کس کا انتظار نتیجہ خیز ہے ۔
آپس میں چپکے چپکے باتیں کرتے ہوں گے کہ تم دنیا میں مشکل سے دس دن ہی ٹھہرے ہوگے ۔
اس فرعون نے کہا  اگر تم کوئی نشانی لائے ہو تو اسے سامنے لاؤ اگر تم سچے ہو ۔
نہ میں اُن سے رِزق یعنی کمائی طلب کرتا ہوں اور نہ اس کا طلب گار ہوں کہ وہ مجھے کھانا کھلائیں ۔
یہ حق ہے کہ بدکرداروں کا نامۂ اعمال سجین یعنی دیوان خانۂ جہنم میں ہے ۔
اور جب لوگوں کو کوئی تکلیف پہنچتی ہے تو وہ اپنے رب کو اس کی طرف رجوع کرتے ہوئے پکارتے ہیں ، پھر جب وہ ان کو اپنی جانب سے رحمت سے لطف اندوز فرماتا ہے تو پھر فوراً ان میں سے کچھ لوگ اپنے رب کے ساتھ شرک کرنے لگتے ہیں ۔
اور یہ قومِ عاد ہے جنہوں نے اپنے رب کی آیتوں کا انکار کیا اور اپنے رسولوں کی نافرمانی کی اور ہر جابر و متکبر دشمنِ حق کے حکم کی پیروی کی ۔
پھر اس نے تمہاری توبہ قبول فرما لی ،
خضرعلیہ السلام نے کہا  کیا میں نے نہیں کہا تھا کہ آپ میرے ساتھ رہ کر ہرگز صبر نہیں کرسکیں گے ۔
اور بیشک آپ کا رب ان مومنوں اور کافروں کے درمیان اپنے حکم عدل سے فیصلہ فرمائے گا ، اور وہ غالب ہے بہت جاننے والا ہے ۔
پھر اللہ اس کے بعد بھی جس کی چاہتا ہے توبہ قبول فرماتا ہے یعنی اسے توفیقِ اسلام اور توجہِ رحمت سے نوازتا ہے ، اور اللہ بڑا بخشنے والا نہایت مہربان ہے ۔
امید ہے اس کے بعد تمہارا رب تم پر رحم فرمائے گا اور اگر تم نے پھر وہی سرکشی کا طرزِ عمل اختیار کیا تو ہم بھی وہی عذاب دوبارہ کریں گے ، اور ہم نے دوزخ کو کافروں کے لئے قید خانہ بنا دیا ہے ۔
ارشاد ہو گا کہ تم زمین میں برسوں کے شمار سے کتنی مدت ٹھہرے رہے ہو ۔
ہم نے فرمایا  اے آگ  تو ابراہیم پر ٹھنڈی اور سراپا سلامتی ہو جا ۔
بلکہ وہ کون ہے جس نے آسمانوں اور زمین کو پیدا فرمایا اور تمہارے لئے آسمانی فضا سے پانی اتارا ، پھر ہم نے اس پانی سے تازہ اور خوش نما باغات اُگائے ؟ تمہارے لئے ممکن نہ تھا کہ تم ان باغات کے درخت اُگا سکتے ۔ کیا اللہ کے ساتھ کوئی اور بھی معبود ہے ؟ بلکہ یہ وہ لوگ ہیں جو راہِ حق سے پرے ہٹ رہے ہیں ۔
موسٰی علیہ السلام نے کہا  وہ مشرق اور مغرب اور اس ساری کائنات کا رب ہے جو ان دونوں کے درمیان ہے اگر تم کچھ عقل رکھتے ہو ۔
بیشک ابراہیم علیہ السلام بڑے متحمل مزاج ، آہ و زاری کرنے والے ہر حال میں ہماری طرف رجوع کر نے والے تھے ۔
پھر یقیناً ہمارے ہی ذمہ ان کا حساب لینا ہے ۔
اور جس نے ذرہ بھر برائی کی ہوگی وہ اسے بھی دیکھ لے گا ۔
کیا وہ نہیں دیکھ رہے کہ ہم ان کے زیرِ تسلّط زمین کو ہر طرف سے گھٹاتے چلے جا رہے ہیں اور ان کے بیشتر علاقے رفتہ رفتہ اسلام کے تابع ہوتے جا رہے ہیں ، اور اﷲ ہی حکم فرماتا ہے کوئی بھی اس کے حکم کو ردّ کرنے والا نہیں ، اور وہ حساب جلد لینے والا ہے ۔
اور جو لوگ اس مال و دولت میں سے دینے میں بخل کرتے ہیں جو اللہ نے انہیں اپنے فضل سے عطا کیا ہے وہ ہرگز اس بخل کو اپنے حق میں بہتر خیال نہ کریں ، بلکہ یہ ان کے حق میں برا ہے ، عنقریب روزِ قیامت انہیں گلے میں اس مال کا طوق پہنایا جائے گا جس میں وہ بخل کرتے رہے ہوں گے ، اور اللہ ہی آسمانوں اور زمین کا وارث ہے یعنی جیسے اب مالک ہے ایسے ہی تمہارے سب کے مر جانے کے بعد بھی وہی مالک رہے گا ، اور اللہ تمہارے سب کاموں سے آگاہ ہے ۔
وہ عرض کریں گے  تو پاک ہے تو ہی ہمارا دوست ہے نہ کہ یہ لوگ ، بلکہ یہ لوگ جنات کی پوجا کیا کرتے تھے ، ان میں سے اکثر اُنہی پر ایمان رکھنے والے ہیں ۔
اور تم جدھر سے بھی سفر پر نکلو اپنا چہرہ نماز کے وقت مسجدِ حرام کی طرف پھیر لو ، اور یہی تمہارے رب کی طرف سے حق ہے ، اور اﷲ تمہارے اعمال سے بے خبر نہیں ۔
اور اُسی نے تمہارے لئے چوپائے پیدا فرمائے ، ان میں تمہارے لئے گرم لباس ہے اور دوسرے فوائد ہیں اور ان میں سے بعض کو تم کھاتے بھی ہو ۔
اور ہم نے سماء یعنی زمین کے بالائی کرّوں کو محفوظ چھت بنایا تاکہ اہلِ زمین کو خلا سے آنے والی مہلک قوتوں اور جارحانہ لہروں کے مضر اثرات سے بچائیں اور وہ اِن سماوی طبقات کی نشانیوں سے رُوگرداں ہیں ۔
یہ ہماری قوم کے لوگ ہیں جنہوں نے اس کے سوا کئی معبود بنا لئے ہیں ، تو یہ ان کے معبود ہونے پر کوئی واضح سند کیوں نہیں لاتے ؟ سو اُس سے بڑھ کر ظالم کون ہوگا جو اللہ پر جھوٹا بہتان باندھتا ہے ۔
پس اﷲ نے ہم پر احسان فرما دیا اور ہمیں نارِ جہنّم کے عذاب سے بچا لیا ۔
اللہ نے ایسے لوگوں سے وعدہ فرمایا ہے جس کا ایفا اور تعمیل امت پر لازم ہے جو تم میں سے ایمان لائے اور نیک عمل کرتے رہے وہ ضرور انہی کو زمین میں خلافت یعنی امانتِ اقتدار کا حق عطا فرمائے گا جیسا کہ اس نے ان لوگوں کو حقِ حکومت بخشا تھا جو ان سے پہلے تھے اور ان کے لئے ان کے دین کو جسے اس نے ان کے لئے پسند فرمایا ہے غلبہ و اقتدار کے ذریعہ مضبوط و مستحکم فرما دے گا اور وہ ضرور اس تمکّن کے باعث ان کے پچھلے خوف کو جو ان کی سیاسی ، معاشی اور سماجی کمزوری کی وجہ سے تھا ان کے لئے امن و حفاظت کی حالت سے بدل دے گا ، وہ بے خوف ہو کر میری عبادت کریں گے میرے ساتھ کسی کو شریک نہیں ٹھہرائیں گے یعنی صرف میرے حکم اور نظام کے تابع رہیں گے ، اور جس نے اس کے بعد ناشکری یعنی میرے احکام سے انحراف و انکار کو اختیار کیا تو وہی لوگ فاسق و نافرمان ہوں گے ۔
اے ایمان والو  تمہیں کیا ہو گیا ہے کہ جب تم سے کہا جاتا ہے کہ تم اللہ کی راہ میں جہاد کے لئے نکلو تو تم بوجھل ہو کر زمین کی مادی و سفلی دنیا کی طرف جھک جاتے ہو ، کیا تم آخرت کے بدلے دنیا کی زندگی سے راضی ہو گئے ہو ؟ سو آخرت کے مقابلہ میں دنیوی زندگی کا ساز و سامان کچھ بھی نہیں مگر بہت ہی کم حیثیت رکھتا ہے ۔
وہ لوگ جن کی آنکھیں میری یاد سے حجابِ غفلت میں تھیں اور وہ میرا ذکر سن بھی نہ سکتے تھے ۔
اور اے رسول  بیشک ہم نے آپ سے پہلے بہت سے پیغمبروں کو بھیجا اور ہم نے ان کے لئے بیویاں بھی بنائیں اور اولاد بھی ، اور کسی رسول کا یہ کام نہیں کہ وہ نشانی لے آئے مگر اﷲ کے حکم سے ، ہر ایک میعاد کے لئے ایک نوشتہ ہے ۔
پھر اے حبیبِ مکرّم  ہم نے آپ کی طرف وحی بھیجی کہ آپ ابراہیم علیہ السلام کے دین کی پیروی کریں جو ہر باطل سے جدا تھے ، اور وہ مشرکوں میں سے نہ تھے ۔
الف ، لام ، را حقیقی معنی اﷲ اور رسول صلی اللہ علیہ وآلہ وسلم ہی بہتر جانتے ہیں ، یہ روشن کتاب کی آیتیں ہیں ۔
اور یہی ہماری توحید کی دلیل تھی جو ہم نے ابراہیم علیہ السلام کو ان کی مخالف قوم کے مقابلہ میں دی تھی ۔ ہم جس کے چاہتے ہیں درجات بلند کر دیتے ہیں ۔ بیشک آپ کا رب بڑی حکمت والا خوب جاننے والا ہے ۔
اورکسی بھی چیز کی نسبت یہ ہرگز نہ کہا کریں کہ میں اس کام کو کل کرنے والا ہوں ۔
عین ، سین ، قاف حقیقی معنی اللہ اور رسول صلی اللہ علیہ وآلہ وسلم ہی بہتر جانتے ہیں ۔
پھر وہ نہ کھڑے رہنے پر قدرت پا سکے اور نہ وہ ہم سے بدلہ لے سکنے والے تھے ۔
اور خوبصورت کشادہ آنکھوں والی حوریں بھی اُن کی رفاقت میں ہوں گی ۔
سوائے اپنے پسندیدہ رسولوں کے اُنہی کو مطلع علی الغیب کرتا ہے کیونکہ یہ خاصۂ نبوت اور معجزۂ رسالت ہے ، تو بے شک وہ اس رسول صلی اللہ علیہ وآلہ وسلم کے آگے اور پیچھے علمِ غیب کی حفاظت کے لئے نگہبان مقرر فرما دیتا ہے ۔
پس موسٰی علیہ السلام پر ان کی قوم کے چند جوانوں کے سوا کوئی ایمان نہ لایا ، فرعون اور اپنے قومی سرداروں وڈیروں سے ڈرتے ہوئے کہ کہیں وہ انہیں کسی مصیبت میں مبتلا نہ کر دیں ، اور بیشک فرعون سرزمینِ مصر میں بڑا جابر و سرکش تھا ، اور وہ یقیناً ظلم میں حد سے بڑھ جانے والوں میں سے تھا ۔
اور وہ برتنے کی معمولی سی چیز بھی مانگے نہیں دیتے ۔
آپ ان سے فرما دیجئے  تمہیں آسمان اور زمین یعنی اوپر اور نیچے سے رزق کون دیتا ہے ، یا تمہارے کان اور آنکھوں یعنی سماعت و بصارت کا مالک کون ہے ، اور زندہ کو مُردہ یعنی جاندار کو بے جان سے کون نکالتا ہے اور مُردہ کو زندہ یعنی بے جان کو جاندار سے کون نکالتا ہے ، اور نظام ہائے کائنات کی تدبیر کون فرماتا ہے ؟ سو وہ کہہ اٹھیں گے کہ اللہ ، تو آپ فرمائیے  پھرکیا تم اس سے ڈرتے نہیں ۔
اور جو لوگ مومِن مَردوں اور مومِن عورتوں کو اذیتّ دیتے ہیں بغیر اِس کے کہ انہوں نے کچھ خطا کی ہو تو بیشک انہوں نے بہتان اور کھلے گناہ کا بوجھ اپنے سَر لے لیا ۔
اور اس دن دوزخ پیش کی جائے گی ، اس دن انسان کو سمجھ آجائے گی مگر اب اسے نصیحت کہاں فائدہ مند ہوگی ۔
اور اس مدد کی صورت کو اللہ نے محض بشارت بنایا تھا اور یہ اس لئے کہ اس سے تمہارے دل مطمئن ہو جائیں اور حقیقت میں تو اللہ کی بارگاہ سے مدد کے سوا کوئی اور مدد نہیں ، بیشک اللہ ہی غالب حکمت والا ہے ۔
نطفہ ایک تولیدی قطرہ سے جبکہ وہ رَحمِ مادہ میں ٹپکایا جاتا ہے ۔
اور ان سے ان کے نبی نے فرمایا  بیشک اﷲ نے تمہارے لئے طالوت کو بادشاہ مقرّر فرمایا ہے ،
فرما دیجئے  اﷲ کی اس زینت و آرائش کو کس نے حرام کیا ہے جو اس نے اپنے بندوں کے لئے پیدا فرمائی ہے اور کھانے کی پاک ستھری چیزوں کو بھی کس نے حرام کیا ہے ؟ فرما دیجئے  یہ سب نعمتیں جو اہلِ ایمان کی دنیا کی زندگی میں بالعموم روا ہیں قیامت کے دن بالخصوص انہی کے لئے ہوں گی ۔ اس طرح ہم جاننے والوں کے لئے آیتیں تفصیل سے بیان کرتے ہیں ۔
اے ایمان والو  تم اللہ کی اور اس کے رسول صلی اللہ علیہ وآلہ وسلم کی اطاعت کرو اور اس سے روگردانی مت کرو حالانکہ تم سن رہے ہو ۔
سو اب شفاعت کرنے والوں کی شفاعت انہیں کوئی نفع نہیں پہنچائے گی ۔
مگر جس نے ظلم کیا پھر برائی کے بعد اسے نیکی سے بدل دیا تو بیشک میں بڑا بخشنے والا نہایت مہربان ہوں ۔
پس انہوں نے اپنے دین کے امر کو آپس میں اختلاف کر کے فرقہ فرقہ کر ڈالا ، ہر فرقہ والے اسی قدر دین کے حصہ سے جو ان کے پاس ہے خوش ہیں ۔
اور وہی ہے جو مجھے کھلاتا اور پلاتا ہے ۔
اور پانی کا بارِ گراں اٹھانے والی بدلیوں کی قَسم ۔
انہیں وہاں کوئی تکلیف نہ پہنچے گی اور نہ ہی وہ وہاں سے نکالے جائیں گے ۔
فرما دیں  کیا تم اللہ کے بارے میں ہم سے جھگڑا کرتے ہو حالانکہ وہ ہمارا بھی رب ہے ، اور تمہارا بھی رب ہے اور ہمارے لئے ہمارے اعمال اور تمہارے لئے تمہارے اعمال ہیں ، اور ہم تو خالصۃً اسی کے ہو چکے ہیں ۔
وہی اللہ ہے جو پیدا فرمانے والا ہے ، عدم سے وجود میں لانے والا یعنی ایجاد فرمانے والا ہے ، صورت عطا فرمانے والا ہے ۔ الغرض سب اچھے نام اسی کے ہیں ، اس کے لئے وہ سب چیزیں تسبیح کرتی ہیں جو آسمانوں اور زمین میں ہیں ، اور وہ بڑی عزت والا ہے بڑی حکمت والا ہے ۔
یعنی اﷲ جو تمہارا بھی رب ہے اور تمہارے اگلے باپ دادوں کا بھی رب ہے ۔
بیشک میرا مددگار اللہ ہے جس نے کتاب نازل فرمائی ہے اور وہی صلحاء کی بھی نصرت و ولایت فرماتا ہے ۔
جس دن زمین اورپہاڑ زور سے لرزنے لگیں گے اور پہاڑ بکھرتی ریت کے ٹیلے ہو جائیں گے ۔
اور ہم قیامت کے دن عدل و انصاف کے ترازو رکھ دیں گے سو کسی جان پر کوئی ظلم نہ کیا جائے گا ، اور اگر کسی کا عمل رائی کے دانہ کے برابر بھی ہوگا تو ہم اسے بھی حاضر کر دیں گے ، اور ہم حساب کرنے کو کافی ہیں ۔
وہ کہیں گے  ہم نماز پڑھنے والوں میں نہ تھے ۔
آپ عرض کیجئے کہ میں سب انسانوں کے رب کی پناہ مانگتا ہوں ۔
اور اسی طرح ہم نے ہر نبی کے لئے انسانوں اور جِنّوں میں سے شیطانوں کو دشمن بنا دیا جو ایک دوسرے کے دل میں ملمع کی ہوئی چکنی چپڑی باتیں وسوسہ کے طور پر دھوکہ دینے کے لئے ڈالتے رہتے ہیں ، اور اگر آپ کا ربّ انہیں جبراً روکنا چاہتا تو وہ ایسا نہ کر پاتے ، سو آپ انہیں بھی چھوڑ دیں اور جو کچھ وہ بہتان باندھ رہے ہیں اسے بھی ۔
اسے کوئی دفع کرنے والا نہیں ۔
انہیں سردیوں اور گرمیوں کے تجارتی سفر سے مانوس کر دیا ۔
اے مسلمانو  سو اگر وہ تمہاری بات قبول نہ کریں تو یقین رکھو کہ قرآن فقط اﷲ کے علم سے اتارا گیا ہے اور یہ کہ اس کے سوا کوئی معبود نہیں ، پس کیا اب تم اسلام پر ثابت قدم رہو گے ۔
پس اس دن عذاب میں وہ سب باہم شریک ہوں گے ۔
اور نہ اس کی طرف سے کسی ایسے شخص کی کوئی سفارش قبول کی جائے گی جسے اِذنِ اِلٰہی حاصل نہ ہوگا
حالانکہ انہیں صورت میں ملتے جلتے پھل دیئے گئے ہوں گے ،
اور بیشک ہم نے تمہاری طرف واضح اور روشن آیتیں نازل فرمائی ہیں اور کچھ ان لوگوں کی مثالیں یعنی قصۂ عائشہ کی طرح قصۂ مریم اور قصۂ یوسف جو تم سے پہلے گزر چکے ہیں اور یہ پرہیزگاروں کے لئے نصیحت ہے ۔
ان سب مذکورہ باتوں کی برائی تیرے رب کو بڑی ناپسند ہے ۔
تو آپ تشکراً اپنے رب کی حمد کے ساتھ تسبیح فرمائیں اور تواضعاً اس سے استغفار کریں ، بیشک وہ بڑا ہی توبہ قبول فرمانے والا اور مزید رحمت کے ساتھ رجوع فرمانے والا ہے ۔
ان سے فرمائیے کہ زمین اور جو کوئی اس میں رہ رہا ہے سب کس کی مِلک ہے ، اگر تم کچھ جانتے ہو ۔
اور قحط کے زمانہ میں یوسف علیہ السلام کے بھائی غلہ لینے کے لئے مصر آئے تو ان کے پاس حاضر ہوئے پس یوسف علیہ السلام نے انہیں پہچان لیا اور وہ انہیں نہ پہچان سکے ۔
بے شک ہم نے اُن کو آخرت کے گھر کی یاد کی خاص خصلت کی وجہ سے چن لیا تھا ۔
تو آپ کے رب نے ان پر عذاب کا کوڑا برسایا ۔
اور آپ اپنے گھر والوں کو نماز کا حکم فرمائیں اور اس پر ثابت قدم رہیں ، ہم آپ سے رزق طلب نہیں کرتے بلکہ ہم آپ کو رزق دیتے ہیں ، اور بہتر انجام پرہیزگاری کا ہی ہے ۔
اے نبئ مکرّم  آپ سے اَموالِ غنیمت کی نسبت سوال کرتے ہیں ۔ فرما دیجئے  اَموالِ غنیمت کے مالک اللہ اور رسول صلی اللہ علیہ وآلہ وسلم ہیں ۔ سو تم اللہ سے ڈرو اور اپنے باہمی معاملات کو درست رکھا کرو اور اللہ اور اس کے رسول صلی اللہ علیہ وآلہ وسلم کی اطاعت کیا کرو اگر تم ایمان والے ہو ۔
وہ ذات ہر نقص اور کمزوری سے پاک ہے جو رات کے تھوڑے سے حصہ میں اپنے محبوب اور مقرّب بندے کو مسجدِ حرام سے اس مسجدِ اقصٰی تک لے گئی جس کے گرد و نواح کو ہم نے بابرکت بنا دیا ہے تاکہ ہم اس بندۂ کامل کو اپنی نشانیاں دکھائیں ، بیشک وہی خوب سننے والا خوب دیکھنے والا ہے ۔
بیشک جس رب نے آپ پر قرآن کی تبلیغ و اقامت کو فرض کیا ہے یقیناً وہ آپ کو آپ کی چاہت کے مطابق لوٹنے کی جگہ مکہ یا آخرت کی طرف فتح و کامیابی کے ساتھ واپس لے جانے والا ہے ۔ فرما دیجئے  میرا رب اسے خوب جانتا ہے جو ہدایت لے کر آیا اور اسے بھی جو صریح گمراہی میں ہے ۔ ۔
تختوں پر مسند لگائے آمنے سامنے جلوہ افروز ہوں گے ۔
اور جب تم زمین میں سفر کرو تو تم پر کوئی گناہ نہیں کہ تم نماز میں قصر کرو یعنی چار رکعت فرض کی جگہ دو پڑھو اگر تمہیں اندیشہ ہے کہ کافر تمہیں تکلیف میں مبتلا کر دیں گے ۔ بیشک کفار تمہارے کھلے دشمن ہیں ۔
اور بے شک ہم نے موسٰی علیہ السلام کو اپنی نشانیوں اور واضح دلیل کے ساتھ بھیجا ۔
نیز یہ کہ میں قرآن پڑھ کر سناتا رہوں سو جس شخص نے ہدایت قبول کی تو اس نے اپنے ہی فائدہ کے لئے راہِ راست اختیار کی ، اور جو بہکا رہا تو آپ فرما دیں کہ میں تو صِرف ڈر سنانے والوں میں سے ہوں ۔
بیشک دوزخ ایک گھات ہے ۔
اے ہمارے رب  بیشک میں نے اپنی اولاد اسماعیل علیہ السلام کو مکہ کی بے آب و گیاہ وادی میں تیرے حرمت والے گھر کے پاس بسا دیا ہے ، اے ہمارے رب  تاکہ وہ نماز قائم رکھیں پس تو لوگوں کے دلوں کو ایسا کر دے کہ وہ شوق و محبت کے ساتھ ان کی طرف مائل رہیں اور انہیں ہر طرح کے پھلوں کا رزق عطا فرما ، تاکہ وہ شکر بجا لاتے رہیں ۔
اور اگر کوئی ایسا قرآن ہوتا جس کے ذریعے پہاڑ چلا دیئے جاتے یا اس سے زمین پھاڑ دی جاتی یا اس کے ذریعے مُردوں سے بات کرا دی جاتی تب بھی وہ ایمان نہ لاتے ، بلکہ سب کام اﷲ ہی کے اختیار میں ہیں ، تو کیا ایمان والوں کو یہ معلوم نہیں کہ اگر اﷲ چاہتا تو سب لوگوں کو ہدایت فرما دیتا ، اور ہمیشہ کافر لوگوں کو ان کے کرتوتوں کے باعث کوئی نہ کوئی مصیبت پہنچتی رہے گی یا ان کے گھروں یعنی بستیوں کے آس پاس اترتی رہے گی یہاں تک کہ اﷲ کا وعدۂ عذاب آپہنچے ، بیشک اﷲ وعدہ خلافی نہیں کرتا ۔
پھر جب وہ اسے لے گئے اور سب اس پر متفق ہوگئے کہ اسے تاریک کنویں کی گہرائی میں ڈال دیں تب ہم نے اس کی طرف وحی بھیجی  اے یوسف  پریشان نہ ہونا ایک وقت آئے گا کہ تم یقینًا انہیں ان کا یہ کام جتلاؤ گے اور انہیں تمہارے بلند رتبہ کا شعور نہیں ہوگا ۔
اور انہوں نے اللہ کی قدر و تعظیم نہیں کی جیسے اُس کی قدر و تعظیم کا حق تھا اور ساری کی ساری زمین قیامت کے دن اُس کی مُٹھی میں ہوگی اور سارے آسمانی کرّے اُس کے دائیں ہاتھ یعنی قبضۂ قدرت میں لپٹے ہوئے ہوں گے ، وہ پاک ہے اور ہر اس چیز سے بلند و برتر ہے جسے یہ لوگ شریک ٹھہراتے ہیں ۔
بھلا یہ لوگ بہتر ہیں یا بادشاہِ یمن اسعد ابوکریب تُبّع الحمیری کی قوم اور وہ لوگ جو اِن سے پہلے تھے ، ہم نے اُن سب کو ہلاک کر ڈالا تھا ، بیشک وہ لوگ مجرم تھے ۔
سو آپ اپنا رُخِ انور سیدھے دین کے لئے قائم رکھیئے قبل اس کے کہ وہ دن آجائے جسے اﷲ کی طرف سے قطعاً نہیں پھرنا ہے ۔ اس دن سب لوگ جدا جدا ہو جائیں گے ۔
کیا انہوں نے زمین میں سفر و سیاحت نہیں کی کہ وہ دیکھ لیتے کہ ان لوگوں کا انجام کیسا ہوا جو ان سے پہلے تھے ۔ اﷲ نے ان پر ہلاکت و بربادی ڈال دی ۔ اور کافروں کے لئے اسی طرح کی بہت سی ہلاکتیں ہیں ۔
طا ، سین ، میم حقیقی معنی اللہ اور رسول صلی اللہ علیہ وآلہ وسلم ہی بہتر جانتے ہیں ۔
اور پرندوں کا گوشت بھی دستیاب ہوگا جِس کی وہ اہلِ قربت خواہش کریں گے ۔
سو آپ بھی انتظار فرمائیں ، یقیناً وہ بھی انتظار کر رہے ہیں آپ اُن کا حشر و انتقام دیکھیں گے اور وہ آپ کی شان اور آپ کے تصدّق سے مومنوں پر میرا انعام دیکھیں گے ۔
اور ٹھوڑیوں کے بل گریہ و زاری کرتے ہوئے گر جاتے ہیں ، اور یہ قرآن ان کے خشوع و خضوع میں مزید اضافہ کرتا چلا جاتا ہے ۔
اللہ ہی ہے جس نے سات آسمان پیدا فرمائے اور زمین کی تشکیل میں بھی انہی کی مِثل تہ بہ تہ سات طبقات بنائے ، ان کے درمیان نظامِ قدرت کی تدبیر کا امر اترتا رہتا ہے تاکہ تم جان لو کہ اللہ ہر چیز پر بڑا قادر ہے ، اور یہ کہ اللہ نے ہر چیز کا اپنے علم سے احاطہ فرما رکھا ہے یعنی آنے والے زمانوں میں جب سائنسی اکتشافات کامل ہوں گے تو تمہیں اللہ کی قدرت اور علمِ محیط کی عظمت کا اندازہ ہو جائے گا کہ کس طرح اُس نے صدیوں قبل ان حقائق کو تمہارے لئے بیان فرما رکھا ہے ۔
یوسف علیہ السلام نے کہا  اﷲ کی پناہ کہ ہم نے جس کے پاس اپنا سامان پایا اس کے سوا کسی اور کو پکڑ لیں تب تو ہم ظالموں میں سے ہو جائیں گے ۔
اور اُن کے پاس نیچی نگاہوں والی باحیا ہم عمر حوریں ہوں گی ۔
اور نہ تاریکیاں اور نہ نور برابر ہو سکتے ہیں ۔
ارشاد ہوگا  تم لوگ میرے حضور جھگڑا مَت کرو حالانکہ میں تمہاری طرف پہلے ہی عذاب کی وعید بھیج چکا ہوں ۔
اور اِن میں سے دوسرے لوگوں میں بھی اِس رسول صلی اللہ علیہ وآلہ وسلم کو تزکیہ و تعلیم کے لئے بھیجا ہے جو ابھی اِن لوگوں سے نہیں ملے جو اس وقت موجود ہیں یعنی اِن کے بعد کے زمانہ میں آئیں گے ، اور وہ بڑا غالب بڑی حکمت والا ہے ۔
موسٰی علیہ السلام نے عرض کیا  اے میرے رب  مجھے اور میرے بھائی کو معاف فرما دے اور ہمیں اپنی رحمت کے دامن میں داخل فرما لے اور تو سب سے بڑھ کر رحم فرمانے والا ہے ۔
اللہ ہی ہے جس نے سمندر کو تمہارے قابو میں کر دیا تاکہ اس کے حکم سے اُس میں جہاز اور کشتیاں چلیں اور تاکہ تم بحری راستوں سے بھی اُس کا فضل یعنی رزق تلاش کر سکو ، اور اس لئے کہ تم شکر گزار ہو جاؤ ۔
سو کیا کافروں کو اس مذاق کا پورا بدلہ دے دیا گیا جو وہ مسلمانوں سے کیا کرتے تھے ۔
جو کچھ آسمانوں اور زمین میں ہے سب اﷲ ہی کا ہے ، بیشک اﷲ ہی بے نیاز ہے اَز خود سزاوارِ حمد ہے ۔
اور نبی صلی اللہ علیہ وآلہ وسلم پر اس کام کی انجام دہی میں کوئی حرج نہیں ہے جو اللہ نے ان کے لئے فرض فرما دیا ہے ، اللہ کا یہی طریقہ و دستور اُن لوگوں میں بھی رہا ہے جو پہلے گزر چکے ، اور اللہ کا حکم فیصلہ ہے جو پورا ہوچکا ۔
اور اس اللہ سے ڈرو جس نے تم کو اور پہلی امتوں کو پیدا فرمایا ۔
اور میں نے جنّات اور انسانوں کو صرف اسی لئے پیدا کیا کہ وہ میری بندگی اختیار کریں ۔
کیا اﷲ کے سوا اُن کا کوئی معبود ہے ، اﷲ ہر اُس چیز سے پاک ہے جسے وہ اﷲ کا شریک ٹھہراتے ہیں ۔
دین میں کوئی زبردستی نہیں ، بیشک ہدایت گمراہی سے واضح طور پر ممتاز ہو چکی ہے ، سو جو کوئی معبودانِ باطلہ کا انکار کر دے اور اﷲ پر ایمان لے آئے تو اس نے ایک ایسا مضبوط حلقہ تھام لیا جس کے لئے ٹوٹنا ممکن نہیں ، اور اﷲ خوب سننے والا جاننے والا ہے ۔
سو اس دن نہ اس کے عذاب کی طرح کوئی عذاب دے سکے گا ۔
اور تو ہمارے لئے اس دنیا کی زندگی میں بھی بھلائی لکھ دے اور آخرت میں بھی بیشک ہم تیری طرف تائب و راغب ہوچکے ، ارشاد ہوا  میں اپنا عذاب جسے چاہتا ہوں اسے پہنچاتا ہوں اور میری رحمت ہر چیز پر وسعت رکھتی ہے ، سو میں عنقریب اس رحمت کو ان لوگوں کے لئے لکھ دوں گا جو پرہیزگاری اختیار کرتے ہیں اور زکوٰۃ دیتے رہتے ہیں اور وہی لوگ ہی ہماری آیتوں پر ایمان رکھتے ہیں ۔
تو کیا اس سے انسان کو تم پیدا کرتے ہو یا ہم پیدا فرمانے والے ہیں ۔
اور جب کسی لفظ سلام کے ذریعے تمہاری تکریم کی جائے تو تم جواب میں اس سے بہتر لفظ کے ساتھ سلام پیش کیا کرو یا کم از کم وہی الفاظ جواب میں لوٹا دیا کرو ، بیشک اللہ ہر چیز پر حساب لینے والا ہے ۔
بیشک تو ہمیں سب حالات کے تناظر میں خوب دیکھنے والا ہے ۔
اور اﷲ جسے ہدایت فرما دے تو وہی ہدایت یافتہ ہے ، اور جسے وہ گمراہ ٹھہرا دے تو آپ ان کے لئے اس کے سوا مددگار نہیں پائیں گے ، اور ہم انہیں قیامت کے دن اوندھے منہ اٹھائیں گے اس حال میں کہ وہ اندھے ، گونگے اور بہرے ہوں گے ، ان کا ٹھکانا دوزخ ہے ، جب بھی وہ بجھنے لگے گی ہم انہیں عذاب دینے کے لئے اور زیادہ بھڑکا دیں گے ۔
سو دونوں نے اس مقامِ قربِ الٰہی کی لازوال زندگی کے شوق میں اس درخت سے پھل کھا لیا پس ان پر ان کے مقام ہائے سَتَر ظاہر ہو گئے اور دونوں اپنے بدن پر جنت کے درختوں کے پتے چپکانے لگے اور آدم علیہ السلام سے اپنے رب کے حکم کو سمجھنے میں فروگذاشت ہوئیسو وہ جنت میں دائمی زندگی کی مراد نہ پا سکے ۔
اور یہ کہ بالآخر سب کو آپ کے رب ہی کی طرف پہنچنا ہے ۔
اور ہم نے دوسروں یعنی فرعون اور اس کے ساتھیوں کو اس جگہ کے قریب کر دیا ۔
اور زیتون اور کھجور ۔
اللہ انہیں ان کے مذاق کی سزا دیتا ہے اور انہیں ڈھیل دیتا ہے تاکہ وہ خود اپنے انجام تک جا پہنچیں سو وہ خود اپنی سرکشی میں بھٹک رہے ہیں ۔
سوائے ہماری رحمت کے اور یہ ایک مقررہ مدّت تک کا فائدہ ہے ۔
لوط علیہ السلام نے فرمایا  بیشک میں تمہارے عمل سے بیزار ہونے والوں میں سے ہوں ۔
تمہارے لئے مرتے وقت تباہی ہے ، پھر قبر میں تباہی ہے ۔
اور جس نے تمام اقسام و اصناف کی مخلوق پیدا کی اور تمہارے لئے کشتیاں اور بحری جہاز بنائے اور چوپائے بنائے جن پر تم بحر و بر میں سوار ہوتے ہو ۔
آپ فرما دیں کہ میں تو صرف اپنے رب کی عبادت کرتا ہوں اور اس کے ساتھ کسی کو شریک نہیں بناتا ۔
پھر یہ کہ اس نے اسی نطفہ ہی کے ذریعہ دو قِسمیں بنائیں  مرد اور عورت ۔
فرما دیجئے  کچھ بعید نہیں کہ اس عذاب کا کچھ حصہ تمہارے نزدیک ہی آپہنچا ہو جسے تم بہت جلد طلب کر رہے ہو ۔
آپ فرما دیں  اگر آخرت کا گھر اللہ کے نزدیک صرف تمہارے لئے ہی مخصوص ہے اور لوگوں کے لئے نہیں تو تم بے دھڑک موت کی آرزو کرو اگر تم اپنے خیال میں سچے ہو ۔
فرما دیجئے کہ بیشک میں تو بڑے عذاب کے دن سے ڈرتا ہوں ، اگر میں اپنے رب کی نافرمانی کروں سو یہ کیسے ممکن ہے ؟ ۔
کیا تمہیں اس بات پر تعجب ہے کہ تمہارے پاس تمہارے رب کی طرف سے تم ہی میں سے ایک مرد کی زبان پر نصیحت آئی تاکہ وہ تمہیں عذابِ الٰہی سے ڈرائے ، اور یاد کرو جب اس نے تمہیں قومِ نوح کے بعد زمین پر جانشین بنایا اور تمہاری خلقت میں قد و قامت اور قوت کو مزید بڑھا دے ، سو تم اﷲ کی نعمتوں کو یاد کرو تاکہ تم فلاح پا جاؤ ۔
پھر اس کو محفوظ جگہ یعنی رحمِ مادر میں رکھا ۔
یہ بات نہیں بلکہ حقیقت یہ ہے کہ عزت اور مال و دولت کے ملنے پر تم یتیموں کی قدر و اِکرام نہیں کرتے ۔
اور آپ کیا سمجھے ہیں کہ وہ دینِ حق کے مجاہدہ کی گھاٹی کیا ہے ۔
فرشتوں نے کہا  کیا تم اﷲ کے حکم پر تعجب کر رہی ہو ؟ اے گھر والو  تم پر اﷲ کی رحمت اور اس کی برکتیں ہیں ، بیشک وہ قابلِ ستائش ہے بزرگی والا ہے ۔
اس طرح اللہ ایک ہی بات کے ذریعے بہت سے لوگوں کو گمراہ ٹھہراتا ہے اور بہت سے لوگوں کو ہدایت دیتا ہے
اور اے محبوب  جب آپ ان مجاہدوں میں تشریف فرما ہوں تو ان کے لئے نماز کی جماعت قائم کریں پس ان میں سے ایک جماعت کو پہلے آپ کے ساتھ اقتداءً کھڑا ہونا چاہئے اور انہیں اپنے ہتھیار بھی لئے رہنا چاہئیں ، پھر جب وہ سجدہ کر چکیں تو ہٹ کر تم لوگوں کے پیچھے ہو جائیں اور اب دوسری جماعت کو جنہوں نے ابھی نماز نہیں پڑھی آجانا چاہیے پھر وہ آپ کے ساتھ مقتدی بن کر نماز پڑھیں اور چاہئے کہ وہ بھی بدستور اپنے اسبابِ حفاظت اور اپنے ہتھیار لئے رہیں ، کافر چاہتے ہیں کہ کہیں تم اپنے ہتھیاروں اور اپنے اسباب سے غافل ہو جاؤ تو وہ تم پر دفعۃً حملہ کر دیں ، اور تم پر کچھ مضائقہ نہیں کہ اگر تمہیں بارش کی وجہ سے کوئی تکلیف ہو یا بیمار ہو تو اپنے ہتھیار اُتار کر رکھ دو ، اوراپنا سامانِ حفاظت لئے رہو ۔ بیشک اللہ نے کافروں کے لئے ذلّت انگیز عذاب تیار کر رکھا ہے ۔
اور ہم اس مرنے والے سے تمہاری نسبت زیادہ قریب ہوتے ہیں لیکن تم ہمیں دیکھتے نہیں ہو ۔
اور ان سے کہا جائے گا  تم اپنے خود ساختہ شریکوں کو بلاؤ ، سو وہ انہیں پکاریں گے پس وہ شریک انہیں کوئی جواب نہ دیں گے اور وہ لوگ عذاب کو دیکھ لیں گے ، کاش  وہ دنیا میں راہِ ہدایت پا چکے ہوتے ۔
اور ہم نے اس کے بعد بنی اسرائیل سے فرمایا  تم اس ملک میں آباد ہو جاؤ پھر جب آخرت کا وعدہ آجائے گا تو ہم تم سب کو اکٹھا سمیٹ کر لے جائیں گے ۔
تم بہترین اُمّت ہو جو سب لوگوں کی رہنمائی کے لئے ظاہر کی گئی ہے ، تم بھلائی کا حکم دیتے ہو اور برائی سے منع کرتے ہو اور اللہ پر ایمان رکھتے ہو ، اور اگر اہلِ کتاب بھی ایمان لے آتے تو یقیناً ان کے لئے بہتر ہوتا ، ان میں سے کچھ ایمان والے بھی ہیں اور ان میں سے اکثر نافرمان ہیں ۔
پھر ہم نے ان کی طرف وحی بھیجی کہ تم ہماری نگرانی میں اور ہمارے حکم کے مطابق ایک کشتی بناؤ سو جب ہمارا حکمِ عذاب آجائے اور تنور بھر کر پانی ابلنے لگے تو تم اس میں ہر قسم کے جانوروں میں سے دو دو جوڑے نر و مادہ بٹھا لینا اور اپنے گھر والوں کو بھی اس میں سوار کر لینا سوائے ان میں سے اس شخص کے جس پر فرمانِ عذاب پہلے ہی صادر ہو چکا ہے ، اور مجھ سے ان لوگوں کے بارے میں کچھ عرض بھی نہ کرنا جنہوں نے تمہارے انکار و استہزاء کی صورت میں ظلم کیا ہے ، وہ بہر طور ڈبو دیئے جائیں گے ۔
اے ایمان والو  تم وہ باتیں کیوں کہتے ہو جو تم کرتے نہیں ہو ۔
بے شک تم دردناک عذاب کا مزہ چکھنے والے ہو ۔
فرما دیجئے  اگر تمہارا پانی زمین میں بہت نیچے اتر جائے یعنی خشک ہو جائے تو کون ہے جو تمہیں زمین پر بہتا ہوا پانی لا دے ۔
اور جن لوگوں کے دلوں میں بیماری ہے تو اس سورت نے ان کی خباثتِ کفر و نفاق پر مزید پلیدی اور خباثت بڑھا دی اور وہ اس حالت میں مرے کہ کافر ہی تھے ۔
بیشک اس نے میرے پاس نصیحت آجانے کے بعد مجھے اس سے بہکا دیا ، اور شیطان انسان کو مصیبت کے وقت بے یار و مددگار چھوڑ دینے والا ہے ۔
کیا انسان نے یہ نہیں دیکھا کہ ہم نے اسے ایک تولیدی قطرہ سے پیدا کیا ، پھر بھی وہ کھلے طور پر سخت جھگڑالو بن گیا ۔
اے اہلِ کتاب  تم اپنے دین میں حد سے زائد نہ بڑھو اور اﷲ کی شان میں سچ کے سوا کچھ نہ کہو ، حقیقت صرف یہ ہے کہ مسیح عیسٰی ابن مریم علیہما السلام اﷲ کا رسول اور اس کا کلمہ ہے جسے اس نے مریم کی طرف پہنچا دیا اور اس کی طرف سے ایک روح ہے ۔ پس تم اﷲ اور اس کے رسولوں پر ایمان لاؤ اور مت کہو کہ معبود تین ہیں ، اس عقیدہ سے باز آجاؤ ، یہ تمہارے لئے بہتر ہے ۔ بیشک اﷲ ہی یکتا معبود ہے ، وہ اس سے پاک ہے کہ اس کے لئے کوئی اولاد ہو ، سب کچھ اسی کا ہے جو کچھ آسمانوں میں ہے اور جو کچھ زمین میں ہے ، اور اﷲ کا کارساز ہونا کافی ہے ۔
اور میں تم سے اس تبلیغِ حق پر کوئی اجرت طلب نہیں کرتا ، میرا اجر تو صرف تمام جہانوں کے رب کے ذمہ ہے ۔
بیشک شیطان تمہارا دشمن ہے سو تم بھی اس کی مخالفت کی شکل میں اسے دشمن ہی بنائے رکھو ، وہ تو اپنے گروہ کو صرف اِس لئے بلاتا ہے کہ وہ دوزخیوں میں شامل ہو جائیں ۔
پھر وہ اس بچے کو گود میں اٹھائے ہوئے اپنی قوم کے پاس آگئیں ۔ وہ کہنے لگے  اے مریم  یقیناً تو بہت ہی عجیب چیز لائی ہے ۔
پس اے محبوب  آپ اللہ کی راہ میں جہاد کیجئے ، آپ کو اپنی جان کے سوا کسی اور کے لئے ذمہ دار نہیں ٹھہرایا جائے گا اور آپ مسلمانوں کو جہاد کے لئے اُبھاریں ، عجب نہیں کہ اللہ کافروں کا جنگی زور توڑ دے ، اور اللہ گرفت میں بھی بہت سخت ہے اور سزا دینے میں بھی بہت سخت ۔
اور بیشک ہم نے داؤد علیہ السلام کو اپنی بارگاہ سے بڑا فضل عطا فرمایا ، اور حکم فرمایا  اے پہاڑو  تم اِن کے ساتھ مل کر خوش اِلحانی سے تسبیح پڑھا کرو ، اور پرندوں کو بھی مسخّر کر کے یہی حکم دیا ، اور ہم نے اُن کے لئے لوہا نرم کر دیا ۔
یقینا جن لوگوں نے کفر کیا ہے نہ ان کے مال انہیں اللہ کے عذاب سے کچھ بھی بچا سکیں گے اور نہ ان کی اولاد ، اور وہی لوگ جہنمی ہیں ، جو اس میں ہمیشہ رہیں گے ۔
اور تم جو بھلائی بھی کرو اﷲ اسے خوب جانتا ہے ،
فرما دیجئے  اِس قرآن کو اُس اللہ نے نازل فرمایا ہے جو آسمانوں اور زمین میں موجود تمام رازوں کو جانتا ہے ، بیشک وہ بڑا بخشنے والا مہربان ہے ۔
پس میں اُن جگہوں کی قَسم کھاتا ہوں جہاں جہاں قرآن کے مختلف حصے رسولِ عربی صلی اللہ علیہ وآلہ وسلم پر اترتے ہیں ۔
یہ لوگ ابھی تک یہ گمان کرتے ہیں کہ کافروں کے لشکر واپس نہیں گئے اور اگر وہ لشکر دوبارہ آجائیں تو یہ چاہیں گے کہ کاش وہ دیہاتیوں میں جا کر بادیہ نشین ہو جائیں اور تمہاری خبریں دریافت کرتے رہیں ، اور اگر وہ تمہارے اندر موجود ہوں تو بھی بہت ہی کم لوگوں کے سوا وہ جنگ نہیں کریں گے ۔
ارشاد ہوا  بیشک ہم نے تمہارے آنے کے بعد تمہاری قوم کو فتنہ میں مبتلا کر دیا ہے اور انہیں سامری نے گمراہ کر ڈالا ہے ۔
اور آپ اس وقت طُور کے مغربی جانب تو موجود نہیں تھے جب ہم نے موسٰی علیہ السلام کی طرف حکمِ رسالت بھیجا تھا ، اور نہ ہی آپ ان ستّر افراد میں شامل تھے جو وحیِ موسٰی علیہ السلام کی گواہی دینے والوں میں سے تھے پس یہ سارا بیان غیب کی خبر نہیں تو اور کیا ہے ؟ ۔
اور ہم نے دوزخ کے داروغے صرف فرشتے ہی مقرر کئے ہیں
یہی لوگ دائیں طرف والے یعنی اہلِ سعادت و مغفرت ہیں ۔
اور تم سنگ تراشی کی مہارت کے ساتھ پہاڑوں میں تراش تراش کر مکانات بناتے ہو ۔
اور اگر آپ پر ان کی رُوگردانی شاق گزر رہی ہے اور آپ بہر صورت ان کے ایمان لانے کے خواہش مند ہیں تو اگر آپ سے یہ ہو سکے کہ زمین میں اترنے والی کوئی سرنگ یا آسمان میں چڑھنے والی کوئی سیڑھی تلاش کرلیں پھر انہیں دکھانے کے لیے ان کے پاس کوئی خاص نشانی لے آئیں وہ تب بھی ایمان نہیں لائیں گے ، اور اگر اﷲ چاہتا تو ان کو ہدایت پر ضرور جمع فرما دیتا پس آپ اپنی رحمت و شفقت کے بے پایاں جوش کے باعث ان کی بدبختی سے بے خبر نہ ہوجائیں ۔
سو ہم نے اُن پر منحوس دنوں میں خوفناک تیز و تُند آندھی بھیجی تاکہ ہم انہیں دنیوی زندگی میں ذِلت کے عذاب کا مزہ چکھائیں ، اور آخرت کا عذاب تو سب سے زیادہ ذِلت انگیز ہوگا اور اُن کی کوئی مدد نہ کی جائے گی ۔
پھر جب ابراہیم علیہ السلام سے خوف جاتا رہا اور ان کے پاس بشارت آچکی تو ہمارے فرشتوں کے ساتھ قومِ لوط کے بارے میں جھگڑنے لگے ۔
فیصلہ کے دن کے لئے ۔
کیا انہوں نے اللہ کے اِذن کے خلاف بتوں کو سفارشی بنا رکھا ہے ؟ فرما دیجئے  اگرچہ وہ کسی چیز کے مالک بھی نہ ہوں اور ذی عقل بھی نہ ہوں ۔
پھر فرعون کے گھر والوں نے انہیں دریا سے اٹھا لیا تاکہ وہ مشیّتِ الٰہی سے ان کے لئے دشمن اور باعثِ غم ثابت ہوں ، بیشک فرعون اور ہامان اور ان دونوں کی فوجیں سب خطاکار تھے ۔
جب ان سے ان کے قومی بھائی لوط علیہ السلام نے فرمایا  کیا تم اللہ سے ڈرتے نہیں ہو ۔
اور اگر وہ اپنے عہد کے بعد اپنی قََسمیں توڑ دیں اور تمہارے دین میں طعنہ زنی کریں تو تم ان کفر کے سرغنوں سے جنگ کرو بیشک ان کی قَسموں کا کوئی اعتبار نہیں تاکہ وہ اپنی فتنہ پروری سے باز آجائیں ۔
سو ہم نے تمہیں گمراہ کر دیا بے شک ہم خود گمراہ تھے ۔
پھر اگر وہ وفات پانے والا مقرّبین میں سے تھا ۔
اور اس نے تمہیں ہر وہ چیز عطا فرما دی جو تم نے اس سے مانگی ، اور اگر تم اللہ کی نعمتوں کو شمار کرنا چاہو تو پورا شمار نہ کر سکو گے ، بیشک انسان بڑا ہی ظالم بڑا ہی ناشکرگزار ہے ۔
آپ فرما دیں  میں نہیں جانتا کہ جس روزِ قیامت کا تم سے وعدہ کیا جا رہا ہے وہ قریب ہے یا اس کے لئے میرے رب نے طویل مدت مقرر فرما دی ہے ۔
حرمت والے مہینوں کو آگے پیچھے ہٹا دینا محض کفر میں زیادتی ہے اس سے وہ کافر لوگ بہکائے جاتے ہیں جو اسے ایک سال حلال گردانتے ہیں اور دوسرے سال اسے حرام ٹھہرا لیتے ہیں تاکہ ان مہینوں کا شمار پورا کر دیں جنہیں اللہ نے حرمت بخشی ہے اور اس مہینے کو حلال بھی کر دیں جسے اللہ نے حرام فرمایا ہے ۔ ان کے لئے ان کے برے اعمال خوش نما بنا دیئے گئے ہیں اور اللہ کافروں کے گروہ کو ہدایت نہیں فرماتا ۔
پھر کہنے لگا کہ یہ قرآن جادو کے سوا کچھ نہیں جو اگلے جادوگروں سے نقل ہوتا چلا آرہا ہے ۔
اے اولادِ آدم  تم ہر نماز کے وقت اپنا لباسِ زینت پہن لیا کرو اور کھاؤ اور پیو اور حد سے زیادہ خرچ نہ کرو کہ بیشک وہ بے جا خرچ کرنے والوں کو پسند نہیں فرماتا ۔
آپ فرما دیں کہ جو تمہارے سینوں میں ہے خواہ تم اسے چھپاؤ یا اسے ظاہر کر دو اﷲ اسے جانتا ہے ، اور جو کچھ آسمانوں اور زمین میں ہے وہ خوب جانتا ہے ، اور اﷲ ہر چیز پر بڑا قادر ہے ۔
تو کافروں کو کیا ہو گیا ہے کہ آپ کی طرف دوڑے چلے آرہے ہیں ۔
بیشک جو لوگ پیٹھ پھیر کر پیچھے کفر کی طرف لوٹ گئے اس کے بعد کہ ان پر ہدایت واضح ہو چکی تھی شیطان نے انہیں کفر کی طرف واپس پلٹنا دھوکہ دہی سے اچھا کر کے دکھایا ، اور انہیں دنیا میں طویل زندگی کی امید دلائی ۔
جب وہ فرشتے اُن کے پاس آئے تو انہوں نے سلام پیش کیا ، ابراہیم علیہ السلام نے بھی جواباً سلام کہا ، ساتھ ہی دل میں سوچنے لگے کہ یہ اجنبی لوگ ہیں ۔
پس ہم نے انہیں بڑے بُرد بار بیٹے اسماعیل علیہ السلام کی بشارت دی ۔
اُن کے اس عرصۂ حیات کے بعد دوزخ ہے اور جو مالِ دنیا انہوں نے کما رکھا ہے اُن کے کچھ کام نہیں آئے گا اور نہ وہ بت ہی کام آئیں گے جنہیں اللہ کے سوا انہوں نے کارساز بنا رکھا ہے ، اور اُن کے لئے بہت سخت عذاب ہے ۔
بس اس پر اللہ کی مار یعنی لعنت ہو ، اس نے کیسی تجویز کی ۔
اور بیشک ہم اُن کو بھی جانتے ہیں جو تم سے پہلے گزر چکے اور بیشک ہم بعد میں آنے والوں کو بھی جانتے ہیں ۔
بیشک آپ کا رب ہی سب کو پیدا فرمانے والا خوب جاننے والا ہے ۔
بیشک آپ کا دشمن ہی بے نسل اور بے نام و نشاں ہوگا ۔
اور بیشک ہم نے آسمانوں اور زمین کو اور اُس کائنات کو جو دونوں کے درمیان ہے چھ زمانوں میں تخلیق کیا ہے ، اور ہمیں کوئی تکان نہیں پہنچی ۔
آنے والی قیامت کی گھڑی قریب آپہنچی ۔
کیا آپ نے اُن لوگوں کو نہیں دیکھا جو اللہ کی آیتوں میں جھگڑا کرتے ہیں ، وہ کہاں بھٹکے جا رہے ہیں ۔
مگر انسان ایسا ہے کہ جب اس کا رب اسے راحت و آسائش دے کر آزماتا ہے اور اسے عزت سے نوازتا ہے اور اسے نعمتیں بخشتا ہے تو وہ کہتا ہے  میرے رب نے مجھ پر کرم فرمایا ۔
اور اس امن والے شہر مکہ کی قَسم ۔
قومِ لوط نے بھی پیغمبروں کو جھٹلایا ۔
بیشک وہ کافر پُر فریب تدبیروں میں لگے ہوئے ہیں ۔
یقیناً آسمانوں اور زمین کی پیدائش انسانوں کی پیدائش سے کہیں بڑھ کر ہے لیکن اکثر لوگ علم نہیں رکھتے ۔
سو اُس وقت واقع ہونے والی قیامت برپا ہو جائے گے ۔
اور بیشک اللہ نے تمہیں اپنا وعدہ سچ کر دکھایا جب تم اس کے حکم سے انہیں قتل کر رہے تھے ، یہاں تک کہ تم نے بزدلی کی اور رسول صلی اللہ علیہ وآلہ وسلم کے حکم کے بارے میں جھگڑنے لگے اور تم نے اس کے بعد ان کی نافرمانی کی جب کہ اللہ نے تمہیں وہ فتح دکھا دی تھی جو تم چاہتے تھے ، تم میں سے کوئی دنیا کا خواہش مند تھا اور تم میں سے کوئی آخرت کا طلب گار تھا ، پھر اس نے تمہیں ان سے مغلوب کر کے پھیر دیا تاکہ وہ تمہیں آزمائے ، بعد ازاں اس نے تمہیں معاف کر دیا ، اور اللہ اہلِ ایمان پر بڑے فضل والا ہے ۔
ارشاد ہوا  اے موسٰی  بیشک میں نے تمہیں لوگوں پر اپنے پیغامات اور اپنے کلام کے ذریعے برگزیدہ و منتخب فرما لیا ۔ سو میں نے تمہیں جو کچھ عطا فرمایا ہے اسے تھام لو اور شکر گزاروں میں سے ہوجاؤ ۔
اگر ان بے پناہ کرم نوازیوں کے باوجود پھر بھی وہ روگردانی کریں تو فرما دیجئے  مجھے اللہ کافی ہے اس کے سوا کوئی معبود نہیں ، میں اسی پر بھروسہ کئے ہوئے ہوں اور وہ عرشِ عظیم کا مالک ہے ۔
ہمیں سیدھا راستہ دکھا ۔
سو جب ان پر قتال فرض کردیا گیا تو ان میں سے چند ایک کے سوا سب پھر گئے ،
اور اس آگ سے اس بڑے پرہیزگار شخص کو بچا لیا جائے گا ۔
اور کیا پہاڑوں کو اس میں ابھار کر کھڑا نہیں کیا ۔
آپ فرما دیں  فیصلہ کے دن نہ کافروں کو ان کا ایمان فائدہ دے گا اور نہ ہی انہیں مہلت دی جائے گی ۔
اے ابّا  بیشک میرے پاس بارگاہِ الٰہی سے وہ علم آچکا ہے جو تمہارے پاس نہیں آیا تم میری پیروی کرو میں تمہیں سیدھی راہ دکھاؤں گا ۔
بیشک سب لوگوں سے بڑھ کر ابراہیم علیہ السلام کے قریب اور حق دار تو وہی لوگ ہیں جنہوں نے ان کے دین کی پیروی کی ہے اور وہ یہی نبی صلی اللہ علیہ وآلہ وسلم اور ان پر ایمان لانے والے ہیں ، اور اﷲ ایمان والوں کا مددگار ہے ۔
یہ اﷲ کی قائم کردہ حدیں ہیں پس ان کے توڑنے کے نزدیک نہ جاؤ ،
اور ہم نے انہیں اپنے دامنِ رحمت میں داخل فرمایا ۔ بیشک وہ نیکو کاروں میں سے تھے ۔
اور جو لوگ کفر کریں گے اور ہماری آیتوں کو جھٹلائیں گے تو وہی دوزخی ہوں گی ، وہ اس میں ہمیشہ رہیں گے ۔
اور میں تم سے اس تبلیغِ حق پر کچھ معاوضہ طلب نہیں کرتا ، میرا اجر تو صرف سارے جہانوں کے پروردگار کے ذمہ ہے ۔
اور ہم نے مریم علیھا السلام کے فرزند عیسیٰ علیہ السلام کو بھی روشن نشانیاں عطا کیں اور ہم نے پاک روح کے ذریعے ان کی تائید اور مدد کی ،
اور جب ہمارے فرستادہ فرشتے لوط علیہ السلام کے پاس آئے تو وہ ان کے آنے سے پریشان ہوئے اور ان کے باعث ان کی طاقت کمزور پڑ گئی اور کہنے لگے  یہ بہت سخت دن ہے فرشتے نہایت خوب رُو تھے اور حضرت لوط علیہ السلام کو اپنی قوم کی بری عادت کا علم تھا سو ممکنہ فتنہ کے اندیشہ سے پریشان ہوئے ۔
اے اولادِ آدم  بیشک ہم نے تمہارے لئے ایسا لباس اتارا ہے جو تمہاری شرم گاہوں کو چھپائے اور تمہیں زینت بخشے اور اس ظاہری لباس کے ساتھ ایک باطنی لباس بھی اتارا ہے اور وہی تقوٰی کا لباس ہی بہتر ہے ۔ یہ ظاہر و باطن کے لباس سب اﷲ کی نشانیاں ہیں تاکہ وہ نصیحت قبول کریں ۔
اور قرابت داروں کو ان کا حق ادا کرو اور محتاجوں اور مسافروں کو بھی دو اور اپنا مال فضول خرچی سے مت اڑاؤ ۔
اور یقیناً ہم نے ان میں بھی ڈر سنانے والے بھیجے ۔
اور اپنی بیویوں کو چھوڑ دیتے ہو جو تمہارے رب نے تمہارے لئے پیدا کی ہیں ، بلکہ تم سرکشی میں حد سے نکل جانے والے لوگ ہو ۔
یہ وہ لوگ ہیں جو کہتے ہیں  اے ہمارے رب  ہم یقینا ایمان لے آئے ہیں سو ہمارے گناہ معاف فرما دے اور ہمیں دوزخ کے عذاب سے بچا لے ۔
اور اُن کے لئے ایک نشانی مُردہ زمین ہے ، جِسے ہم نے زندہ کیا اور ہم نے اس سے اناج کے دانے نکالے ، پھر وہ اس میں سے کھاتے ہیں ۔
اور اُس کی نشانیوں میں سے آسمانوں اور زمین کی پیدائش ہے اور اُن چلنے والے جانداروں کا پیدا کرنا بھی جو اُس نے اِن میں پھیلا دیئے ہیں ، اور وہ اِن سب کے جمع کرنے پر بھی جب چاہے گا بڑا قادر ہے ۔
اور کافر لوگ کہتے ہیں کہ اس رسول پر ان کے رب کی طرف سے کوئی نشانی کیوں نہیں اتاری گئی ؟ اے رسولِ مکرّم  آپ تو فقط نافرمانوں کو انجامِ بد سے ڈرانے والے اور دنیا کی ہر قوم کے لئے ہدایت بہم پہنچانے والے ہیں ۔
اور تم اس وقت دیکھتے ہی رہ جاتے ہو ۔
اور اللہ نے ہر چلنے پھرنے والے جاندار کی پیدائش کی کیمیائی ابتداء پانی سے فرمائی ، پھر ان میں سے بعض وہ ہوئے جو اپنے پیٹ کے بل چلتے ہیں اور ان میں سے بعض وہ ہوئے جو دو پاؤں پر چلتے ہیں ، اور ان میں سے بعض وہ ہوئے جو چار پیروں پر چلتے ہیں ، اللہ جو چاہتا ہے پیدا فرماتا رہتا ہے ، بیشک اللہ ہر چیز پر بڑا قادر ہے ۔
بادشاہ نے زلیخا سمیت عورتوں کو بلا کر پوچھا  تم پر کیا بیتا تھا جب تم سب نے یوسف علیہ السلام کو ان کی راست روی سے بہکانا چاہا تھا بتاؤ وہ معاملہ کیا تھا ؟ وہ سب بہ یک زبان بولیں  اﷲ کی پناہ  ہم نے تو یوسف علیہ السلام میں کوئی برائی نہیں پائی ۔ عزیزِ مصر کی بیوی زلیخا بھی بول اٹھی  اب تو حق آشکار ہو چکا ہے حقیقت یہ ہے کہ میں نے ہی انہیں اپنی مطلب براری کے لئے پھسلانا چاہا تھا اور بیشک وہی سچے ہیں ۔
اور تم اپنے رب کی طرف توبہ و انابت اختیار کرو اور اس کے اطاعت گزار بن جاؤ قبل اِس کے کہ تم پر عذاب آجائے پھر تمہاری کوئی مدد نہیں کی جائے گی ۔
اور ہم آپ کو اس آسان شریعت پر عمل پیرا ہونے کے لئے بھی سہولت فراہم فرمائیں گے ۔
کافروں سے فرما دیں  تم عنقریب مغلوب ہو جاؤ گے اور جہنم کی طرف ہانکے جاؤ گے ، اور وہ بہت ہی برا ٹھکانا ہے ۔
اے ایمان والو  جب تم مومن عورتوں سے نکاح کرو پھر تم انہیں طلاق دے دو قبل اس کے کہ تم انہیں مَس کرو یعنی خلوتِ صحیحہ کرو تو تمہارے لئے ان پر کوئی عدّت واجب نہیں ہے کہ تم اسے شمار کرنے لگو ، پس انہیں کچھ مال و متاع دو اور انہیں اچھی طرح حُسنِ سلوک کے ساتھ رخصت کرو ۔
اور ہم نے قارون اور فرعون اور ہامان کو بھی ہلاک کیا اور بیشک موسٰی علیہ السلام ان کے پاس واضح نشانیاں لے کر آئے تھے تو انہوں نے ملک میں غرور و سرکشی کی اور وہ ہماری گرفت سے آگے بڑھ جانے والے نہ تھے ۔
تم سب اﷲ کے خلاف کسی کو گمراہ نہیں کرسکتے ۔
پھر ہم ان پر اپنے علم سے ان کے سب حالات بیان کریں گے اور ہم کہیں غائب نہ تھے کہ انہیں دیکھتے نہ ہوں ۔
اور وہ وقت یاد کرو جب ہم نے تم کو اہلِ فرعون سے نجات بخشی جو تمہیں بہت ہی سخت عذاب دیتے تھے ، وہ تمہارے لڑکوں کو قتل کردیتے اور تمہاری لڑکیوں کو زندہ چھوڑ دیتے تھے ، اور اس میں تمہارے رب کی طرف سے زبردست آزمائش تھی ۔
اللہ ہر چیز کا خالق ہے اور وہ ہر چیز پر نگہبان ہے ۔
پس تم دونوں اپنے رب کی کن کن نعمتوں کو جھٹلاؤ گے ۔
جو شیر سے بھاگ کھڑے ہوئے ہیں ۔
ان میں عقلمندوں کے لئے قدرتِ الٰہی کی بہت سی نشانیاں ہیں ۔
بیشک اُن لوگوں نے بھی فریب کیا جو اِن سے پہلے تھے تو اللہ نے اُن کے مکر و فریب کی عمارت کو بنیادوں سے اکھاڑ دیا تو ان کے اوپر سے ان پر چھت گر پڑی اور ان پر اس طرف سے عذاب آپہنچا جس کا اُنہیں کچھ خیال بھی نہ تھا ۔
اور وہ اپنی خواہش سے کلام نہیں کرتے ۔
اسے کافروں نے شہید کر دیا تو اسے کہا گیا  آ بہشت میں داخل ہوجا ، اس نے کہا  اے کاش  میری قوم کو معلوم ہو جاتا ۔
وہ یہ گمان کرتا ہے کہ اس کی دولت اسے ہمیشہ زندہ رکھے گی ۔
اور میں نے تو اپنے باپ دادا ، ابراہیم اور اسحاق اور یعقوب علیھم السلام کے دین کی پیروی کر رکھی ہے ، ہمیں کوئی حق نہیں کہ ہم کسی چیز کو بھی اﷲ کے ساتھ شریک ٹھہرائیں ، یہ توحید ہم پر اور لوگوں پر اﷲ کا خاص فضل ہے لیکن اکثر لوگ شکر ادا نہیں کرتے ۔
یعنی اس بھڑکتی آگ والے جو بڑے ایندھن سے جلائی گئی تھی ۔
اور قومِ ثمود کو بھی ، پھر ان میں سے کسی کو باقی نہ چھوڑا ۔
ہم نے اسی طرح کیا اور ہم نے بنی اسرائیل کو ان سب چیزوں کا وارث بنا دیا ۔
یہ وہ لوگ ہیں کہ اللہ نے ان کے دلوں پر اور ان کے کانوں پر اور ان کی آنکھوں پر مُہر لگا دی ہے اور یہی لوگ ہی آخرت کے انجام سے غافل ہیں ۔
کوہِ طُور کی قَسم ۔
وہ اس میں مَسندوں پر تکیے لگائے بیٹھے ہوں گے اس میں وقفے وقفے سے بہت سے عمدہ پھل اور میوے اور لذیذ شربت طلب کرتے رہیں گے ۔
پھر بیشک آپ کا رب ان لوگوں کے لئے جنہوں نے نادانی سے غلطیاں کیں پھر اس کے بعد تائب ہوگئے اور اپنی حالت درست کرلی تو بیشک آپ کا رب اس کے بعد بڑا بخشنے والا نہایت مہربان ہے ۔
اور اسی نے آسمان کو بلند کر رکھا ہے اور اسی نے عدل کے لئے ترازو قائم کر رکھی ہے ۔
اور بیشک ہم نے بنی آدم کو عزت بخشی اور ہم نے ان کو خشکی اور تری یعنی شہروں اور صحراؤں اور سمندروں اور دریاؤں میں مختلف سواریوں پر سوار کیا اور ہم نے انہیں پاکیزہ چیزوں سے رزق عطا کیا اور ہم نے انہیں اکثر مخلوقات پر جنہیں ہم نے پیدا کیا ہے فضیلت دے کر برتر بنا دیا ۔
اور جس نے بخل کیا اور راہِ حق میں مال خرچ کرنے سے بے پروا رہا ۔
بیشک ہم اس بستی کے باشندوں پر آسمان سے عذاب نازل کرنے والے ہیں اس وجہ سے کہ وہ نافرمانی کیا کرتے تھے ۔
اور جب میں بیمار ہو جاتا ہوں تو وہی مجھے شفا دیتا ہے ۔
اللہ چاہتا ہے کہ تمہارے لئے اپنے احکام کی وضاحت فرما دے اور تمہیں ان نیک لوگوں کی راہوں پر چلائے جو تم سے پہلے ہوگزرے ہیں اور تمہارے اوپر رحمت کے ساتھ رجوع فرمائے ، اور اللہ خوب جاننے والا بڑی حکمت والا ہے ۔
بیشک ہم پہلے سے ہی اُسی کی عبادت کیا کرتے تھے ، بیشک وہ احسان فرمانے والا بڑا رحم فرمانے والا ہے ۔
اور ان دیہاتی گنواروں میں سے وہ شخص بھی ہے جو اس مال کو تاوان قرار دیتا ہے جسے وہ راہِ خدا میں خرچ کرتا ہے اور تم پر زمانہ کی گردشوں یعنی مصائب و آلام کا انتظار کرتا رہتا ہے ، بَلا و مصیبت کی بری گردش انہی پر ہے ، اور اﷲ خوب سننے والا خوب جاننے والا ہے ۔
کیا ہم یہ اس لئے کرتے ہیں کہ ان میں سے بعض جو امیر ہیں بعض غریبوں کا مذاق اڑائیں یہ غربت کا تمسخر ہے کہ تم اس وجہ سے کسی کو رحمتِ نبوت کا حق دار ہی نہ سمجھو ،
حقیقت میں تُو اِس دن سے غفلت میں پڑا رہا سو ہم نے تیرا پردۂ غفلت ہٹا دیا پس آج تیری نگاہ تیز ہے ۔
یہی وہ لوگ ہیں جن پر ان کے رب کی طرف سے پے در پے نوازشیں ہیں اور رحمت ہے ، اور یہی لوگ ہدایت یافتہ ہیں ۔
خادم نے کہا  کیا آپ نے دیکھا جب ہم نے پتھر کے پاس آرام کیا تھا تو میں وہاں مچھلی بھول گیا تھا ، اور مجھے یہ کسی نے نہیں بھلایا سوائے شیطان کے کہ میں آپ سے اس کا ذکر کروں ، اور اس مچھلی نے تو زندہ ہوکر دریا میں عجیب طریقہ سے اپنا راستہ بنا لیا تھا اور وہ غائب ہو گئی تھی ۔
یہ لوگ جو مال بھی اس دنیا کی زندگی میں خرچ کرتے ہیں اس کی مثال اس ہوا جیسی ہے جس میں سخت پالا ہو اور وہ ایسی قوم کی کھیتی پر جا پڑے جو اپنی جانوں پر ظلم کرتی ہو اور وہ اسے تباہ کر دے ، اور اللہ نے ان پر کوئی ظلم نہیں کیا بلکہ وہ خود اپنی جانوں پر ظلم کرتے ہیں ۔
یہی اﷲ تمہارا پروردگار ہے ، اس کے سوا کوئی لائقِ عبادت نہیں ، وہی ہر چیز کا خالق ہے پس تم اسی کی عبادت کیا کرو اور وہ ہر چیز پر نگہبان ہے ۔
اور آپ کے رب نے شہد کی مکھی کے دل میں خیال ڈال دیا کہ تو بعض پہاڑوں میں اپنے گھر بنا اور بعض درختوں میں اور بعض چھپروں میں بھی جنہیں لوگ چھت کی طرح اونچا بناتے ہیں ۔
البتہ وہی نصیحت قبول کرے گا جو اﷲ سے ڈرتا ہوگا ۔
پھر اس سامری نے ان کے لئے ان گلے ہوئے زیورات سے ایک بچھڑے کا قالب تیار کرکے نکال لیا اس میں سے گائے کی سی آواز نکلتی تھی تو انہوں نے کہا  یہ تمہارا معبود ہے اور موسٰی علیہ السلام کا بھی یہی معبود ہے بس وہ سامری یہاں پر بھول گیا ۔
اور جب وہ پیشوایانِ کفر جن کی پیروی کی گئی اپنے پیروکاروں سے بے زار ہوں گے اور وہ سب اﷲ کا عذاب دیکھ لیں گے اور سارے اسباب ان سے منقطع ہو جائیں گے ۔
سچ تو یہ ہے کہ تم مجھے جس چیز کی طرف بلا رہے ہو وہ نہ تو دنیا میں پکارے جانے کے قابل ہے اور نہ ہی آخرت میں اور بے شک ہمارا واپس لوٹنا اللہ ہی کی طرف ہے اور یقیناً حد سے گزرنے والے ہی دوزخی ہیں ۔
اور وہ کہتے ہیں کہ اگر تم سچے ہو تو بتاؤ یہ عذابِ آخرت کا وعدہ کب پورا ہوگا ۔
اور جن لوگوں نے ہماری آیتوں کو اور آخرت کی ملاقات کو جھٹلایا ان کے اعمال برباد ہوگئے ۔ انہیں کیا بدلہ ملے گا مگر وہی جوکچھ وہ کیا کرتے تھے ۔
پس اے منافقو  تم سے توقع یہی ہے کہ اگر تم قتال سے گریز کر کے بچ نکلو اور حکومت حاصل کر لو تو تم زمین میں فساد ہی برپا کرو گے اور اپنے ان قرابتی رشتوں کو توڑ ڈالو گے جن کے بارے میں اﷲ اور اس کے رسول صلی اللہ علیہ وآلہ وسلم نے مواصلت اور مُودّت کا حکم دیا ہے ۔
جِس دن ان کے مُنہ آتشِ دوزخ میں بار بار الٹائے جائیں گے تو وہ کہیں گے  اے کاش  ہم نے اللہ کی اطاعت کی ہوتی اور ہم نے رسول صلی اللہ علیہ وآلہ وسلم کی اطاعت کی ہوتی ۔
اور اللہ نے فرمایا ہے  تم دو معبود مت بناؤ ، بیشک وہی اللہ معبودِ یکتا ہے ، اور تم مجھ ہی سے ڈرتے رہو ۔
موسٰی علیہ السلام نے فرمایا  تمہارے وعدے کا دن یومِ عید سالانہ جشن کا دن ہے اور یہ کہ اس دن سارے لوگ چاشت کے وقت جمع ہوجائیں ۔
اے حبیب  ہم آپ سے ایک بہترین قصہ بیان کرتے ہیں اس قرآن کے ذریعہ جسے ہم نے آپ کی طرف وحی کیا ہے ، اگرچہ آپ اس سے قبل اس قصہ سے بے خبر تھے ۔
یہ بیان اِس لئے ہے کہ اہلِ کتاب جان لیں کہ وہ اللہ کے فضل پر کچھ قدرت نہیں رکھتے اور یہ کہ سارا فضل اللہ ہی کے دستِ قدرت میں ہے وہ جِسے چاہتا ہے عطا فرماتا ہے ، اور اللہ فضل والا عظمت والا ہے ۔
جس دن منافق مرد اور منافق عورتیں ایمان والوں سے کہیں گے  ذرا ہم پر بھی نظرِ التفات کر دو ہم تمہارے نور سے کچھ روشنی حاصل کرلیں ۔ ان سے کہا جائے گا  تم اپنے پیچھے پلٹ جاؤ اور وہاں جاکر نور تلاش کرو جہاں تم نور کا انکار کرتے تھے ، تو اسی وقت ان کے درمیان ایک دیوار کھڑی کر دی جائے گی جس میں ایک دروازہ ہوگا ، اس کے اندر کی جانب رحمت ہوگی اور اس کے باہر کی جانب اُس طرف سے عذاب ہوگا ۔
اور یہ تعبیر سنتے ہی بادشاہ نے کہا  یوسف علیہ السلام کو فورًا میرے پاس لے آؤ ، پس جب یوسف علیہ السلام کے پاس قاصد آیا تو انہوں نے کہا  اپنے بادشاہ کے پاس لوٹ جا اور اس سے یہ پوچھ کہ ان عورتوں کا اب کیا حال ہے جنہوں نے اپنے ہاتھ کاٹ ڈالے تھے ؟ بیشک میرا رب ان کے مکر و فریب کو خوب جاننے والا ہے ۔
اور نہ ہی تم مسکینوں یعنی غریبوں اور محتاجوں کو کھانا کھلانے کی معاشرے میں ایک دوسرے کو ترغیب دیتے ہو ۔
اس کی انتہا تو آپ کے رب تک ہے یعنی ابتداء کی طرح انتہاء میں بھی صرف وحدت رہ جائے گی ۔
اور ناپاک بات کی مثال اس ناپاک درخت کی سی ہے جسے زمین کے اوپر ہی سے اکھاڑ لیا جائے ، اسے ذرا بھی قرار و بقا نہ ہو ۔
یہ کفر و شرک اس لئے تاکہ وہ ان نعمتوں کی ناشکری کریں جو ہم نے انہیں عطا کر رکھی ہیں ، پس اے مشرکو  چند روزہ فائدہ اٹھا لو پھر تم عنقریب اپنے انجام کو جان لو گے ۔
اے حبیبِ مکرم  اپنے اعزاز کا وہ منظر بھی یاد کیجئے جب آپ کے رب نے فرشتوں کو پیغام بھیجا کہ اَصحابِ رسول کی مدد کے لئے میں بھی تمہارے ساتھ ہوں ، سو تم بشارت و نصرت کے ذریعے ایمان والوں کو ثابت قدم رکھو ، میں ابھی کافروں کے دلوں میں لشکرِ محمدی صلی اللہ علیہ وآلہ وسلم کا رعب و ہیبت ڈالے دیتا ہوں سو تم کافروں کی گردنوں کے اوپر سے ضرب لگانا اور ان کے ایک ایک جوڑ کو توڑ دینا ۔
یہ وہ لوگ ہیں جن پر اللہ نے انعام فرمایا ہے زمرۂ انبیاء میں سے آدم علیہ السلام کی اولاد سے ہیں اور ان مومنوں میں سے ہیں جنہیں ہم نے نوح علیہ السلام کے ساتھ کشتی میں طوفان سے بچا کر اٹھا لیا تھا ، اور ابراہیم علیہ السلام کی اور اسرائیل یعنی یعقوب علیہ السلام کی اولاد سے ہیں اور ان منتخب لوگوں میں سے ہیں جنہیں ہم نے ہدایت بخشی اور برگزیدہ بنایا ، جب ان پر خدائے رحمان کی آیتوں کی تلاوت کی جاتی ہے وہ سجدہ کرتے ہوئے اور زار و قطار روتے ہوئے گر پڑتے ہیں ۔
یہ بھی حق ہے کہ بیشک نیکوکاروں کا نوشتہ اعمال علّیّین یعنی دیوان خانۂ جنت میں ہے ۔
بیشک ہم نے اس درخت کو ظالموں کے لئے عذاب بنایا ہے ۔
اور جو شخص اپنے رب کے حضور کھڑا ہونے سے ڈرتا رہا اور اُس نے اپنے نفس کو بری خواہشات و شہوات سے باز رکھا ۔
اور جو کوئی اللہ اور اس کے رسول صلی اللہ علیہ وآلہ وسلم کی نافرمانی کرے اور اس کی حدود سے تجاوز کرے اسے وہ دوزخ میں داخل کرے گا جس میں وہ ہمیشہ رہے گا ، اور اس کے لئے ذلّت انگیز عذاب ہے ۔
فرما دیجئے  وُہی ہے جس نے تمہیں زمین میں پھیلا دیا اور تم روزِ قیامت اُسی کی طرف جمع کیے جاؤ گے ۔
اے حبیبِ مکرّم  ملاحظہ فرمائیے یہ لوگ آپ کے لئے کیسی کیسی مثالیں بیان کرتے ہیں پس یہ گمراہ ہو چکے ہیں سو یہ ہدایت کا کوئی راستہ نہیں پا سکتے ۔
اب اس کا دوسرا ساتھی شیطان کہے گا  اے ہمارے رب  اِسے میں نے گمراہ نہیں کیا بلکہ یہ خود ہی پرلے درجے کی گمراہی میں مبتلا تھا ۔
تو ان لوگوں نے یعنی قومِ بعلبک نے الیاس علیہ السلام کو جھٹلایا پس وہ بھی عذابِ جہنم میں حاضر کردیے جائیں گے ۔
وہاں بیٹھے اطمینان سے ہر طرح کے پھل اور میوے طلب کرتے ہوں گے ۔
تمام تعریفیں اﷲ ہی کے لئے ہیں جس نے آسمانوں اور زمین کو پیدا فرمایا اور تاریکیوں اور روشنی کو بنایا ، پھر بھی کافر لوگ معبودانِ باطلہ کو اپنے رب کے برابر ٹھہراتے ہیں ۔
جو لوگ خود بھی بخل کرتے ہیں اور دوسرے لوگوں کو بھی بخل کی تلقین کرتے ہیں ، اور جو شخص احکامِ الٰہی سے رُوگردانی کرتا ہے تو بیشک اللہ بھی بے پرواہ ہے بڑا قابلِ حمد و ستائِش ہے ۔
قومِ عاد نے بھی پیغمبروں کو جھٹلایا ۔
اور بیشک ہم نے ان بنی اسرائیل کو علم کی بنا پر ساری دنیا کی معاصر تہذیبوں پر چُن لیا تھا ۔
انہیں گمراہ کرنے والے پیشوا کہیں گے  بلکہ تم خود ہی ایمان لانے والے نہ تھے ۔
اے نبئ مکرّم  آپ کافروں اور منافقوں سے جہاد کیجئے اور اُن پر سختی فرمائیے ، اور ان کا ٹھکانا جہنم ہے ، اور وہ کیا ہی برا ٹھکانا ہے ۔
اور تم میں سے جو بھی کوئی بدکاری کا ارتکاب کریں تو ان دونوں کو ایذا پہنچاؤ ، پھر اگر وہ توبہ کر لیں اور اپنی اصلاح کر لیں تو انہیں سزا دینے سے گریز کرو ، بیشک اللہ بڑا توبہ قبول فرمانے والا مہربان ہے ۔
انسان فطرتًا جلد بازی میں سے پیدا کیا گیا ہے ، میں تمہیں جلد ہی اپنی نشانیاں دکھاؤں گا پس تم جلدی کا مطالبہ نہ کرو ۔
اور وہ وقت یاد کرو جب اللہ نے تم سے کفارِ مکہ کے دو گروہوں میں سے ایک پر غلبہ و فتح کا وعدہ فرمایا تھا کہ وہ یقیناً تمہارے لئے ہے اور تم یہ چاہتے تھے کہ غیر مسلح کمزور گروہ تمہارے ہاتھ آجائے اور اللہ یہ چاہتا تھا کہ اپنے کلام سے حق کو حق ثابت فرما دے اور دشمنوں کے بڑے مسلح لشکر پر مسلمانوں کی فتح یابی کی صورت میں کافروں کی قوت اور شان و شوکت کے جڑ کاٹ دے ۔
آپ فرما دیں کہ مجھے بتاؤ تو کہ جن بتوں کی تم اللہ کے سوا عبادت کرتے ہو مجھے دکھاؤ کہ انہوں نے زمین میں کیا چیز تخلیق کی ہے یا یہ دکھا دو کہ آسمانوں کی تخلیق میں ان کی کوئی شراکت ہے ۔ تم میرے پاس اس قرآن سے پہلے کی کوئی کتاب یا اگلوں کے علم کا کوئی بقیہ حصہ جو منقول چلا آرہا ہو ثبوت کے طور پر پیش کرو اگر تم سچے ہو ۔
اور اپنے خیالِ باطل سے یہ بھی کہتے ہیں کہ یہ مخصوص مویشی اور کھیتی ممنوع ہے ، اسے کوئی نہیں کھا سکتا سوائے اس کے جسے ہم چاہیں اور یہ کہ بعض چوپائے ایسے ہیں جن کی پیٹھ پر سواری کو حرام کیا گیا ہے اور بعض مویشی ایسے ہیں کہ جن پر ذبح کے وقت یہ لوگ اﷲ کا نام نہیں لیتے یہ سب اﷲ پر بہتان باندھنا ہے ، عنقریب وہ انہیں اس بات کی سزا دے گا جو وہ بہتان باندھتے تھے ۔
پس تم دونوں اپنے رب کی کن کن نعمتوں کو جھٹلاؤ گے ۔
ذوالقرنین نے کہا  یہ میرے رب کی جانب سے رحمت ہے ، پھر جب میرے رب کا وعدۂ قیامت قریب آئے گا تو وہ اس دیوار کو گرا کر ہموار کردے گا دیوار ریزہ ریزہ ہوجائے گی ، اور میرے رب کا وعدہ برحق ہے ۔
اور ہم نے زمین سے چشمے جاری کر دیئے ، سو زمین و آسمان کا پانی ایک ہی کام کے لئے جمع ہو گیا جو اُن کی ہلاکت کے لئے پہلے سے مقرر ہو چکا تھا ۔
اس رات میں ہر حکمت والے کام کا جدا جدا فیصلہ کر دیا جاتا ہے ۔
وہ کہیں گے  اے ہمارے رب  جس نے یہ کفر یا عذاب ہمارے لئے پیش کیا تھا تو اسے دوزخ میں دوگنا عذاب بڑھا دے ۔
کیا آپ ان سے تبلیغِ رسالت پر کوئی معاوضہ مانگ رہے ہیں کہ وہ تاوان کے بوجھ سے دبے جا رہے ہیں ۔
اگر بالفرض آپ مائل ہو جاتے تو اس وقت ہم آپ کو دوگنا مزہ زندگی میں اور دوگنا موت میں چکھاتے پھر آپ اپنے لئے بھی ہم پر کوئی مدد گار نہ پاتے ۔
اور جو لوگ اپنے رب کے ساتھ کسی کو شریک نہیں ٹھہراتے ۔
پھر اگر اس نے تیسری مرتبہ طلاق دے دی تو اس کے بعد وہ اس کے لئے حلال نہ ہوگی یہاں تک کہ وہ کسی اور شوہر کے ساتھ نکاح کر لے ،
پس آپ اِن کفّارِ مکّہ سے پوچھئے کیا آپ کے رب کے لئے بیٹیاں ہیں اور ان کے لئے بیٹے ہیں ۔
ہائے کاش  وُہی موت کام تمام کر چکی ہوتی ۔
یہ وہ جنت ہے جس کا ہم اپنے بندوں میں سے اسے وارث بنائیں گے جو متقی ہوگا ۔
اور جب ان کے پاس کوئی نشانی آتی ہے تو کہتے ہیں  ہم ہرگز ایمان نہیں لائیں گے یہاں تک کہ ہمیں بھی ویسی ہی نشانی دی جائے جیسی اﷲ کے رسولوں کو دی گئی ہے ۔ اﷲ خوب جانتا ہے کہ اسے اپنی رسالت کا محل کسے بنانا ہے ۔ عنقریب مجرموں کو اﷲ کے حضور ذلت رسید ہوگی اور سخت عذاب بھی ملے گا اس وجہ سے کہ وہ مکر اور دھوکہ دہی کرتے تھے ۔
یہ لوگ اس میں تختوں پر تکیے لگائے بیٹھے ہوں گے ، نہ وہاں دھوپ کی تپش پائیں گے اور نہ سردی کی شدّت ۔
کیا وہ اس بات سے بے خوف ہو گئے ہیں کہ ان پر اﷲ کے عذاب کی چھا جانے والی آفت آجائے یا ان پر اچانک قیامت آجائے اور انہیں خبر بھی نہ ہو ۔
ایک بڑے سخت دن کے لئے ۔
خوش اور لطف اندوز ہوں گے اُن عطاؤں سے جن سے اُن کے رب نے انہیں نوازا ہوگا ، اور اُن کا رب انہیں دوزخ کے عذاب سے محفوظ رکھے گا ۔
اور مضمون وہ شخص لکھوائے جس کے ذمہ حق یعنی قرض ہو
ملکہ نے کہا  بیشک جب بادشاہ کسی بستی میں داخل ہوتے ہیں تواسے تباہ و برباد کر دیتے ہیں اور وہاں کے باعزت لوگوں کو ذلیل و رسوا کر ڈالتے ہیں اور یہ لوگ بھی اسی طرح کریں گے ۔
اور دودھ پلانے والی ماؤں کا کھانا اور پہننا دستور کے مطابق بچے کے باپ پر لازم ہے ،
پس ہم نے ارادہ کیا کہ ان کا رب انہیں ایسا بدل عطا فرمائے جو پاکیزگی میں بھی اس لڑکے سے بہتر ہو اور شفقت و رحم دلی میں بھی والدین سے قریب تر ہو ۔
اور ایسے لوگوں کا روزِ قیامت کے بارے میں کیا خیال ہے جو اللہ پر جھوٹا بہتان باندھتے ہیں ، بیشک اللہ لوگوں پر فضل فرمانے والا ہے لیکن ان میں سے اکثر لوگ شکر گزار نہیں ہیں ۔
یوسف علیہ السلام نے کہا  میں نے یہ اس لئے کیا ہے کہ وہ عزیزِ مصر جو میرا محسن و مربّی تھا جان لے کہ میں نے اس کی غیابت میں پشت پیچھے اس کی کوئی خیانت نہیں کی اور بیشک اﷲ خیانت کرنے والوں کے مکر و فریب کو کامیاب نہیں ہونے دیتا ۔
اور یتیم کے مال کے قریب مت جانا مگر ایسے طریق سے جو بہت ہی پسندیدہ ہو یہاں تک کہ وہ اپنی جوانی کو پہنچ جائے ، اور پیمانے اور ترازو یعنی ناپ اور تول کو انصاف کے ساتھ پورا کیا کرو ۔ ہم کسی شخص کو اس کی طاقت سے زیادہ تکلیف نہیں دیتے ، اور جب تم کسی کی نسبت کچھ کہو تو عدل کرو اگرچہ وہ تمہارا قرابت دار ہی ہو ، اور اﷲ کے عہد کو پورا کیا کرو ، یہی باتیں ہیں جن کا اس نے تمہیں تاکیدی حکم دیا ہے تاکہ تم نصیحت قبول کرو ۔
مگر ان لوگوں کو قتل نہ کرو جو ایسی قوم سے جا ملے ہوں کہ تمہارے اور ان کے درمیان معاہدۂ امان ہوچکا ہو یا وہ حوصلہ ہار کر تمہارے پاس اس حال میں آجائیں کہ ان کے سینے اس بات سے تنگ آچکے ہوں کہ وہ تم سے لڑیں یا اپنی قوم سے لڑیں ، اور اگر اللہ چاہتا تو ان کے دلوں کو ہمت دیتے ہوئے یقینا انہیں تم پر غالب کر دیتا تو وہ تم سے ضرور لڑتے ، پس اگر وہ تم سے کنارہ کشی کر لیں اور تمہارے ساتھ جنگ نہ کریں اور تمہاری طرف صلح کا پیغام بھیجیں تو اللہ نے تمہارے لئے بھی صلح جوئی کی صورت میں ان پر دست درازی کی کوئی راہ نہیں بنائی ۔
فرعون نے کہا  تو اے موسٰی  تم دونوں کا رب کون ہے ۔
پھر جب حرمت والے مہینے گزر جائیں تو تم حسبِ اعلان مشرکوں کو قتل کر دو جہاں کہیں بھی تم ان کو پاؤ اور انہیں گرفتار کر لو اور انہیں قید کر دو اور انہیں پکڑنے اور گھیرنے کے لئے ہر گھات کی جگہ ان کی تاک میں بیٹھو ، پس اگر وہ توبہ کر لیں اور نماز قائم کریں اور زکوٰۃ ادا کرنے لگیں تو ان کا راستہ چھوڑ دو ۔ بیشک اللہ بڑا بخشنے والا نہایت مہربان ہے ۔
فرما دیجئے  اس قرآن کو روحُ القدس جبرئیل علیہ السلام نے آپ کے رب کی طرف سے سچائی کے ساتھ اتارا ہے تاکہ ایمان والوں کو ثابت قدم رکھے اور یہ مسلمانوں کے لئے ہدایت اور بشارت ہے ۔
اور فرعون کا کیا حشر ہوا جو بڑے لشکروں والا یا لوگوں کو میخوں سے سزا دینے والا تھا ۔
اور ان پر اور کشتیوں پر تم سوار بھی کئے جاتے ہو ۔
اور آسمانوں میں کتنے ہی فرشتے ہیں کہ کفّار و مشرکین اُن کی عبادت کرتے اور ان سے شفاعت کی امید رکھتے ہیں جِن کی شفاعت کچھ کام نہیں آئے گی مگر اس کے بعد کہ اﷲ جسے چاہتا ہے اور پسند فرماتا ہے اُس کے لئے اِذن جاری فرما دیتا ہے ۔
جس دن لوگ سخت چنگھاڑ کی آواز کو بالیقین سنیں گے ، یہی قبروں سے نکلنے کا دن ہوگا ۔
فرما دیجئے  حق آگیا ہے اور باطل نہ کچھ پہلی بار پیدا کر سکتا ہے اور نہ دوبارہ پلٹا سکتا ہے ۔
اور جو لوگ ہمارے حق میں جہاد اور مجاہدہ کرتے ہیں تو ہم یقیناً انہیں اپنی طرف سَیر اور وصول کی راہیں دکھا دیتے ہیں ، اور بیشک اﷲ صاحبانِ احسان کو اپنی معیّت سے نوازتا ہے ۔
آج کافر لوگ تمہارے دین کے غالب آجانے کے باعث اپنے ناپاک ارادوں سے مایوس ہو گئے ، سو اے مسلمانو  تم ان سے مت ڈرو اور مجھ ہی سے ڈرا کرو ۔
اور جب تم نے ایک شخص کو قتل کر دیا پھر تم آپس میں اس کے الزام میں جھگڑنے لگے ، اور اللہ وہ بات ظاہر فرمانے والا تھا جسے تم چھپا رہے تھے ۔
اور ہم جسے چاہتے ہیں رحموں میں مقررہ مدت تک ٹھہرائے رکھتے ہیں پھر ہم تمہیں بچہ بنا کر نکالتے ہیں ،
اس نے تمہاری چوپایہ جانوروں اور اولاد سے مدد فرمائی ۔
بیشک جو لوگ ایمان لائے اور نیک عمل کرتے رہے ان کے لئے جنتیں ہیں جن کے نیچے سے نہریں جاری ہیں ، یہی بڑی کامیابی ہے ۔
اے ایمان والو  بیشک تمہاری بیویوں اور تمہاری اولاد میں سے بعض تمہارے دشمن ہیں پس اُن سے ہوشیار رہو ۔ اور اگر تم صرفِ نظر کر لو اور درگزر کرو اور معاف کر دو تو بیشک اللہ بڑا بخشنے والا نہایت مہربان ہے ۔
جب فرشتوں نے کہا  اے مریم  بیشک اﷲ تمہیں اپنے پاس سے ایک کلمۂ خاص کی بشارت دیتا ہے جس کا نام مسیح عیسٰی بن مریم علیھما السلام ہوگا وہ دنیا اور آخرت دونوں میں قدر و منزلت والا ہو گا اور اﷲ کے خاص قربت یافتہ بندوں میں سے ہوگا ۔
پھر زکریا علیہ السلام حجرۂ عبادت سے نکل کر اپنے لوگوں کے پاس آئے تو ان کی طرف اشارہ کیا اور سمجھایا کہ تم صبح و شام اللہ کی تسبیح کیا کرو ۔
اور جو لوگ اللہ اور اس کے رسولوں پر ایمان لائے وہی لوگ اپنے رب کے نزدیک صدیق اور شہید ہیں ، اُن کے لئے اُن کا اجر بھی ہے اور ان کا نور بھی ہے ، اور جنہوں نے کفر کیا اور ہماری آیتوں کو جھٹلایا وہی لوگ دوزخی ہیں ۔
اور شیطان اس قرآن کو لے کرنہیں اترے ۔
اور جو کتاب قرآن ہم نے آپ کی طرف وحی فرمائی ہے ، وہی حق ہے اور اپنے سے پہلے کی کتابوں کی تصدیق کرنے والی ہے ، بیشک اﷲ اپنے بندوں سے پوری طرح باخبر ہے خوب دیکھنے والا ہے ۔
پس سب کے سب فرشتوں نے اکٹھے سجدہ کیا ۔
اِن کے پردے ہٹانے اور سننے پر آمادہ کرنے کے لئے فرما دیجئے  اے کافرو  بس میں ظاہراً آدمی ہونے میں تو تم ہی جیسا ہوں پھر مجھ سے اور میری دعوت سے اس قدر کیوں گریزاں ہو میری طرف یہ وحی بھیجی گئی ہے کہ تمہارا معبود فقط معبودِ یکتا ہے ، پس تم اسی کی طرف سیدھے متوجہ رہو اور اس سے مغفرت چاہو ، اور مشرکوں کے لئے ہلاکت ہے ۔
اور وہ آپ سے دریافت کرتے ہیں کہ کیا دائمی عذاب کی وہ بات واقعی سچ ہے ؟ فرما دیجئے  ہاں میرے رب کی قسم یقیناً وہ بالکل حق ہے ۔ اور تم اپنے انکار سے اللہ کو عاجز نہیں کرسکتے ۔
بیشک ہم نے انسان کو مشقت میں مبتلا رہنے والا پیدا کیا ہے ۔
ایسے لوگوں کی پیروی کرو جو تم سے کوئی معاوضہ نہیں مانگتے اور وہ ہدایت یافتہ ہیں ۔
وہ مشرق و مغرب کا مالک ہے ، اُس کے سوا کوئی معبود نہیں ، سو اُسی کو اپنا کارساز بنا لیں ۔
اور اس شخص کے پاس اس کے سوا بھی بہت سے پھل یعنی وسائل تھے ، تو اس نے اپنے ساتھی سے کہا اور وہ اس سے تبادلہ خیال کر رہا تھا کہ میں تجھ سے مال و دولت میں کہیں زیادہ ہوں اور قبیلہ و خاندان کے لحاظ سے بھی زیادہ باعزت ہوں ۔
کیا آپ کے پاس ابراہیم علیہ السلام کے معزّز مہمانوں کی خبر پہنچی ہے ۔
رب فرمائے گا  ہاں ، بے شک میری آیتیں تیرے پاس آئی تھیں ، سو تُو نے انہیں جھٹلا دیا ، اور توُ نے تکبّر کیا اور تُو کافروں میں سے ہوگیا ۔
وہ ایسی آگ ہے جو نہ باقی رکھتی ہے اور نہ چھوڑتی ہے ۔
اور خود تمہارے نفوس میں بھی ہیں ، سو کیا تم دیکھتے نہیں ہو ۔
اور زمین میں اس کے سنور جانے یعنی ملک کا ماحولِ حیات درست ہو جانے کے بعد فساد انگیزی نہ کرو اور اس کے عذاب سے ڈرتے ہوئے اور اس کی رحمت کی امید رکھتے ہوئے اس سے دعا کرتے رہا کرو ، بیشک اﷲ کی رحمت احسان شعار لوگوں یعنی نیکوکاروں کے قریب ہوتی ہے ۔
اللہ اور اس کے رسول صلی اللہ علیہ وآلہ وسلم کی طرف سے بے زاری و دست برداری کا اعلان ہے ان مشرک لوگوں کی طرف جن سے تم نے صلح و امن کا معاہدہ کیا تھا اور وہ اپنے عہد پر قائم نہ رہے تھے ۔
جب نورِ حق کی تجلیّات سِدرَۃ المنتہٰی کو بھی ڈھانپ رہی تھیں جو کہ اس پر سایہ فگن تھیں ۔
نہ اس میں کوئی ضرر یا سَر کا چکرانا ہوگا اور نہ وہ اس کے پینے سے بہک سکیں گے ۔
اے سننے والے  اﷲ کے ساتھ دوسرا معبود نہ بنا ورنہ تو ملامت زدہ اور بے یار و مددگار ہو کر بیٹھا رہ جائے گا ۔
اور بیشک اُن کے پاس پہلی قوموں کی ایسی خبریں آچکی ہیں جن میں کفر و نافرمانی پر بڑی عبرت و سرزنش ہے ۔
اور تمہارے لئے ہرگز جائز نہیں کہ تم رسول اللہ صلی اللہ علیہ وآلہ وسلم کو تکلیف پہنچاؤ اور نہ یہ جائز ہے کہ تم اُن کے بعد ابَد تک اُن کی اَزواجِ مطّہرات سے نکاح کرو ،
اور لوگوں میں ایسے شخص بھی ہوتے ہیں جو زبان سے کہتے ہیں کہ ہم اللہ پر ایمان لائے ، پھر جب انہیں اللہ کی راہ میں کوئی تکلیف پہنچائی جاتی ہے تو وہ لوگوں کی آزمائش کواللہ کے عذاب کی مانند قرار دیتے ہیں ، اور اگر آپ کے رب کی جانب سے کوئی مدد آپہنچتی ہے تو وہ یقیناً یہ کہنے لگتے ہیں کہ ہم تو تمہارے ساتھ ہی تھے ، کیا اللہ ان باتوں کو نہیں جانتا جو جہان والوں کے سینوں میں پوشیدہ ہیں ۔
وہ سب بت اُن سے غائب ہو جائیں گے جن کی وہ پہلے پوجا کیا کرتے تھے وہ سمجھ لیں گے کہ اُن کے لئے بھاگنے کی کوئی راہ نہیں رہی ۔
اور ہم نے اُس بستی میں اُن لوگوں کے لئے عبرت کی ایک نشانی باقی رکھی جو دردناک عذاب سے ڈرتے ہیں ۔
اور درحقیقت ہم نے لوگوں کے سمجھانے کے لئے اس قرآن میں ہر طرح کی مثال بیان کر دی ہے ، اور اگر آپ ان کے پاس کوئی ظاہری نشانی لے آئیں تب بھی یہ کافر لوگ ضرور یہی کہہ دیں گے کہ آپ محض باطل و فریب کار ہیں ۔
کیا آپ نے اس شخص کو دیکھا جو منع کرتا ہے ۔
پھر اس دن کیا حال ہوگا جب ہم ہر امت سے ایک گواہ لائیں گے اور اے حبیب  ہم آپ کو ان سب پر گواہ لائیں گے ۔
وہ بولے  ہم نے اپنے باپ دادا کو انہی کی پرستش کرتے پایا تھا ۔
وہ چاہتے ہیں کہ اللہ کا نور اپنی پھونکوں سے بجھا دیں اور اللہ یہ بات قبول نہیں فرماتا مگر یہ چاہتا ہے کہ وہ اپنے نور کو کمال تک پہنچا دے اگرچہ کفار اسے ناپسند ہی کریں ۔
یہ اس لئے کہ جن لوگوں نے کفر کیا وہ باطل کے پیچھے چلے اور جو لوگ ایمان لائے انہوں نے اپنے رب کی طرف سے اتارے گئے حق کی پیروی کی ، اسی طرح اﷲ لوگوں کے لئے ان کے احوال بیان فرماتا ہے ۔
اور یہ تو ہو نہیں سکتا کہ سارے کے سارے مسلمان ایک ساتھ نکل کھڑے ہوں ، تو ان میں سے ہر ایک گروہ یا قبیلہ کی ایک جماعت کیوں نہ نکلے کہ وہ لوگ دین میں تفقہ یعنی خوب فہم و بصیرت حاصل کریں اور وہ اپنی قوم کو ڈرائیں جب وہ ان کی طرف پلٹ کر آئیں تاکہ وہ گناہوں اور نافرمانی کی زندگی سے بچیں ۔
اور جب ان سے کہا جاتا ہے کہ تم رحمان کو سجدہ کرو تو وہ منکرینِ حق کہتے ہیں کہ رحمان کیا چیز ہے ؟ کیا ہم اسی کو سجدہ کرنے لگ جائیں جس کا آپ ہمیں حکم دے دیں اور اس حکم نے انہیں نفرت میں اور بڑھا دیا ۔
مغرب میں فتوحات مکمل کرنے کے بعد پھر وہ دوسرے راستہ پر چل پڑا ۔
اگر ہم چاہیں تو اسے کھاری بنا دیں ، پھر تم شکر ادا کیوں نہیں کرتے ۔
وہ رحمان ہی ہے ۔
یا آپ کی نصیحت قبول کرتا تو نصیحت اس کو اور فائدہ دیتی ۔
اور یاد کرو جب اس نے تمہیں قومِ عاد کے بعد زمین میں جانشین بنایا اور تمہیں زمین میں سکونت بخشی کہ تم اس کے نرم میدانی علاقوں میں محلات بناتے ہو اور پہاڑوں کو تراش کر ان میں گھر بناتے ہو ، سو تم اﷲ کی ان نعمتوں کو یاد کرو اور زمین میں فساد انگیزی نہ کرتے پھرو ۔
اور وہ طعنہ زنی کے طور پر کہتے ہیں کہ یہ وعدۂ عذاب کب پورا ہوگا مسلمانو  بتاؤ اگر تم سچے ہو ۔
اور اگر اہلِ کتاب حضرت محمد مصطفی صلی اللہ علیہ وآلہ وسلم پر ایمان لے آتے اور تقوٰی اختیار کر لیتے تو ہم ان کے دامن سے ان کے سارے گناہ مٹا دیتے اور انہیں یقیناً نعمت والی جنتوں میں داخل کردیتے ۔
نہیں نہیں ، جب جان گلے تک پہنچ جائے ۔
جو لوگ یعنی یہود حیلہ جوئی کے طور پر یہ کہتے ہیں کہ اللہ نے ہمیں یہ حکم بھیجا تھا کہ ہم کسی پیغمبر پر ایمان نہ لائیں جب تک وہ اپنی رسالت کے ثبوت میں ایسی قربانی نہ لائے جسے آگ آکر کھا جائے ، آپ ان سے فرما دیں  بیشک مجھ سے پہلے بہت سے رسول واضح نشانیاں لے کر آئے اور اس نشانی کے ساتھ بھی آئے جو تم کہہ رہے ہو تو اس کے باوجود تم نے انہیں شہید کیوں کیا اگر تم اتنے ہی سچے ہو ۔
کیا تم ان نعمتوں میں جو یہاں تمہیں میسر ہیں ہمیشہ کے لئے امن و اطمینان سے چھوڑ دیئے جاؤ گے ۔
عنقریب یہ جتّھہ میدانِ بدر میں شکست کھائے گا اور یہ لوگ پیٹھ پھیر کر بھاگ جائیں گے ۔
اور زمین کو ہم نے گولائی کے باوجود پھیلا دیا اور ہم نے اس میں مختلف مادوں کو باہم ملا کر مضبوط پہاڑ بنا دیئے اور ہم نے اس میں ہر جنس کو مطلوبہ توازن کے مطابق نشو و نما دی ۔
پھر وہ دونوں چل دیئے یہاں تک کہ دونوں ایک لڑکے سے ملے تو خضر علیہ السلام نے اسے قتل کر ڈالا ، موسٰی علیہ السلام نے کہا  کیا آپ نے بے گناہ جان کو بغیر کسی جان کے بدلہ کے قتل کر دیا ہے ، بیشک آپ نے بڑا ہی سخت کام کیا ہے ۔
اور جس نے آسمان سے اندازۂ ضرورت کے مطابق پانی اتارا ، پھر ہم نے اس سے مُردہ شہر کو زندہ کر دیا ، اسی طرح تم بھی مرنے کے بعد زمین سے نکالے جاؤ گے ۔
اور بیشک ہم جانتے ہیں کہ آپ کا سینۂ اقدس ان باتوں سے تنگ ہوتا ہے جو وہ کہتے ہیں ۔
اور بنو قُرَیظہ کے جن اہلِ کتاب نے ان کافروں کی مدد کی تھی اﷲ نے انہیں بھی ان کے قلعوں سے اتار دیا اور ان کے دلوں میں اسلام کا رعب ڈال دیا ، تم ان میں سے ایک گروہ کو ان کے جنگی جرائم کی پاداش میں قتل کرتے ہو اور ایک گروہ کو جنگی قیدی بناتے ہو ۔
اور یاد کرو جب ہم نے اس گھر خانہ کعبہ کو لوگوں کے لئے رجوع اور اجتماع کا مرکز اور جائے امان بنا دیا ، اور حکم دیا کہ ابراہیم علیہ السلام کے کھڑے ہونے کی جگہ کو مقامِ نماز بنا لو ، اور ہم نے ابراہیم اور اسماعیل علیھما السلام کو تاکید فرمائی کہ میرے گھر کو طواف کرنے والوں اور اعتکاف کرنے والوں اور رکوع و سجود کرنے والوں کے لئے پاک صاف کر دو ۔
اے ایمان والو  جب بھی رسول صلی اللہ علیہ وآلہ وسلم تمہیں کسی کام کے لئے بلائیں جو تمہیں جاودانی زندگی عطا کرتا ہے تو اللہ اور رسول صلی اللہ علیہ وآلہ وسلم کو فرمانبرداری کے ساتھ جواب دیتے ہوئے فوراً حاضر ہو جایا کرو ، اور جان لو کہ اللہ آدمی اور اس کے قلب کے درمیان شانِ قربتِ خاصہ کے ساتھ حائل ہوتا ہے اور یہ کہ تم سب بالآخر اسی کی طرف جمع کئے جاؤ گے ۔
پھر جب انہوں نے ہمارا عذاب دیکھ لیا تو کہنے لگے  ہم اﷲ پر ایمان لائے جو یکتا ہے اور ہم نے اُن سب کا انکار کر دیا جنہیں ہم اس کا شریک ٹھہرایا کرتے تھے ۔
پھر جب وہ ان سب باتوں کو فراموش کر بیٹھے جن کی انہیں نصیحت کی گئی تھی تو ہم نے ان لوگوں کو نجات دے دی جو برائی سے منع کرتے تھے یعنی نہی عنِ المنکر کا فریضہ ادا کرتے تھے اور ہم نے بقیہ سب لوگوں کو جو عملاً یا سکوتاً ظلم کرتے تھے نہایت برے عذاب میں پکڑ لیا اس وجہ سے کہ وہ نافرمانی کر رہے تھے ۔
اور تم حضور صلی اللہ علیہ وآلہ وسلم کی وساطت سے اُمتِ محمدی کو خطاب ہے اس بات کی امید نہ رکھتے تھے کہ تم پر یہ کتاب اتاری جائے گی مگر یہ تمہارے رب کی رحمت سے اتری ہے ، پس تم ہرگز کافروں کے مددگار نہ بننا ۔
اور اپنے رب کی عبادت کرتے رہیں یہاں تک کہ آپ کو آپ کی شان کے لائق مقامِ یقین مل جائے یعنی انشراحِ کامل نصیب ہو جائے یا لمحۂ وصالِ حق
اور سب آسمانی کرّے پھٹ جائیں گے اور یہ کائنات ایک نظام میں مربوط اور حرکت میں رکھنے والی قوت کے ذریعے سیاہ شگافوںپر مشتمل ہو جائے گی ۔
اور وہ اپنے اہلِ خانہ کی طرف مسرور و شاداں پلٹے گا ۔
پھر بادلوں کو کھینچ کر لے جانے والی یا برائیوں پر سختی سے جھڑکنے والی جماعتوں کی ۔
جو بد مزاج درُشت خو ہے ، مزید برآں بد اَصل بھی ہے ۔
اور یاد کیجئے جب ہم نے آپ سے فرمایا کہ بیشک آپ کے رب نے سب لوگوں کو اپنے علم و قدرت کے احاطہ میں لے رکھا ہے ، اور ہم نے تو شبِ معراج کے اس نظّارہ کو جو ہم نے آپ کو دکھایا لوگوں کے لئے صرف ایک آزمائش بنایا ہے ایمان والے مان گئے اور ظاہر بین الجھ گئے اور اس درخت شجرۃ الزقوم کو بھی جس پر قرآن میں لعنت کی گئی ہے ، اور ہم انہیں ڈراتے ہیں مگر یہ ڈرانا بھی ان میں کوئی اضافہ نہیں کرتا سوائے اور بڑی سرکشی کے ۔
کیا آپ نے ان لوگوں کا حال نہیں دیکھا جنہیں ابتداءً کچھ عرصہ کے لئے یہ کہا گیا کہ اپنے ہاتھ قتال سے روکے رکھو اور نماز قائم کئے رہواور زکوٰۃ دیتے رہو تو وہ اس پر خوش تھے ، پھر جب ان پر جہاد یعنی کفر اور ظلم سے ٹکرانا فرض کر دیا گیا تو ان میں سے ایک گروہ مخالف لوگوں سے یوں ڈرنے لگا جیسے اللہ سے ڈرا جاتا ہے یا اس سے بھی بڑھ کر ۔ اور کہنے لگے  اے ہمارے رب  تو نے ہم پر اس قدر جلدی جہاد کیوں فرض کر دیا ؟ تو نے ہمیں مزید تھوڑی مدت تک مہلت کیوں نہ دی ؟ آپ انہیں فرما دیجئے کہ دنیا کا مفاد بہت تھوڑا یعنی معمولی شے ہے ، اور آخرت بہت اچھی نعمت ہے اس کے لئے جو پرہیزگار بن جائے ، وہاں ایک دھاگے کے برابر بھی تمہاری حق تلفی نہیں کی جائے گی ۔
یہ آپ کے رب کی رحمت کا ذکر ہے جو اس نے اپنے برگزیدہ بندے زکریا علیہ السلام پر فرمائی تھی ۔
وہی ہے جس نے زمین کو تمہارے رہنے کی جگہ بنایا اور اس میں تمہارے سفر کرنے کے لئے راستے بنائے اور آسمان کی جانب سے پانی اتارا ، پھر ہم نے اس پانی کے ذریعے زمین سے انواع و اقسام کی نباتات کے جوڑے نکال دیئے ۔
سو اگر تم نے میری نصیحت سے منہ پھیر لیا ہے تو میں نے تم سے کوئی معاوضہ تو نہیں مانگا ، میرا اجر تو صرف اللہ کے ذمۂ کرم پر ہے اور مجھے یہ حکم دیا گیا ہے کہ میں اس کے حکم کے سامنے سرِ تسلیم خم کئے رکھوں ۔
بیشک مجرم لوگ دوزخ کے عذاب میں ہمیشہ رہنے والے ہیں ۔
اور اﷲ ہی رات اور دن کے گھٹنے اور بڑھنے کا صحیح اندازہ رکھتا ہے ،
بالآخر وہ اپنے گناہوں کے سبب غرق کر دئیے گئے ، پھر آگ میں ڈال دئیے گئے ، سو وہ اپنے لئے اﷲ کے مقابل کسی کو مددگار نہ پا سکے ۔
ہم نے اس پر بلند و مضبوط پہاڑ رکھ دئیے اور ہم نے تمہیں شیریں چشموں کے ذریعے میٹھا پانی پلایا ۔
اور کہنے لگے  یہ قرآن مکّہ اور طائف کی دو بستیوں میں سے کسی بڑے آدمی یعنی کسی وڈیرے ، سردار اور مال دار پر کیوں نہیں اتارا گیا ۔
اور لوگوں میں سے کوئی ایسا بھی ہوتا ہے جو بالکل دین کے کنارے پر رہ کر اﷲ کی عبادت کرتا ہے ، پس اگر اسے کوئی دنیاوی بھلائی پہنچتی ہے تو وہ اس دین سے مطمئن ہو جاتا ہے اور اگر اسے کوئی آزمائش پہنچتی ہے تو اپنے منہ کے بل دین سے پلٹ جاتا ہے ، اس نے دنیا میں بھی نقصان اٹھایا اور آخرت میں بھی ، یہی تو واضح طور پر بڑا خسارہ ہے ۔
اور اسے کوئی نہیں جھٹلاتا سوائے ہر اس شخص کے جو سرکش و گنہگار ہے ۔
تاکہ ہم اس نعمت میں ان کی آزمائش کریں ، اور جو شخص اپنے رب کے ذِکر سے منہ پھیر لے گا تو وہ اسے نہایت سخت عذاب میں داخل کر دے گا ۔
سو تمہارا دین تمہارے لئے اور میرا دین میرے لئے ہے ۔
اور اُسی نے آسمانی خلا کی رات کو یعنی سارے خلائی ماحول کو مثلِ شب تاریک بنایا ، اور اِس خلا سے ان ستاروں کی روشنی پیدا کر کے نکالی ۔
سو تم مجھے یاد کیا کرو میں تمہیں یاد رکھوں گا اور میرا شکر ادا کیا کرو اور میری ناشکری نہ کیا کرو ۔
جن لوگوں نے کفر کیا اور دوسروں کو اللہ کی راہ سے روکتے رہے ہم ان کے عذاب پر عذاب کا اضافہ کریں گے اس وجہ سے کہ وہ فساد انگیزی کرتے تھے ۔
سو یہ وہ لوگ ہیں کہ یقیناً اللہ ان سے درگزر فرمائے گا ، اور اللہ بڑا معاف فرمانے والا بخشنے والا ہے ۔
وہ کہنے لگے  اے شعیب  تم تو محض جادو زدہ لوگوں میں سے ہو ۔
وہ کہنے لگے  اے نوح  بیشک تم ہم سے جھگڑ چکے سو تم نے ہم سے بہت جھگڑا کر لیا ، بس اب ہمارے پاس وہ عذاب لے آؤ جس کا تم ہم سے وعدہ کرتے ہو اگر تم واقعی سچے ہو ۔
اور آپ اس بات پر کیسے صبر کر سکتے ہیں جسے آپ پورے طور پر اپنے احاطہء علم میں نہیں لائے ہوں گے ۔
اور ہم نے موسٰی علیہ السلام سے تیس راتوں کا وعدہ فرمایا اور ہم نے اسے مزید دس راتیں ملا کر پورا کیا ، سو ان کے رب کی مقرر کردہ میعاد چالیس راتوں میں پوری ہوگئی ۔ اور موسٰی علیہ السلام نے اپنے بھائی ہارون علیہ السلام سے فرمایا  تم اس دوران میری قوم میں میرے جانشین رہنا اور ان کی اصلاح کرتے رہنا اور فساد کرنے والوں کی راہ پر نہ چلنا یعنی انہیں اس راہ پر نہ چلنے دینا ۔
وہ اس کی آہٹ بھی نہ سنیں گے اور وہ ان نعمتوں میں ہمیشہ رہیں گے جن کی ان کے دل خواہش کریں گے ۔
بیشک ان لوگوں نے کفر کیا جو کہتے ہیں کہ یقیناً اﷲ مسیح ابن مریم ہی تو ہے ، آپ فرما دیں  پھر کون ایسا شخص ہے جو اﷲ کی مشیت میں سے کسی شے کا مالک ہو ؟ اگر وہ اس بات کا ارادہ فرمالے کہ مسیح ابن مریم اور اس کی ماں اور سب زمین والوں کو ہلاک فرما دے گا تو اس کے فیصلے کے خلاف انہیں کون بچا سکتا ہے ؟ اور آسمانوں اور زمین اور جو کائنات ان دونوں کے درمیان ہے سب کی بادشاہی اﷲ ہی کے لئے ہے ، وہ جو چاہتا ہے پیدا فرماتا ہے ، اور اﷲ ہر چیز پر بڑا قادر ہے ۔
اور اس دن آپ مجرموں کو زنجیروں میں جکڑے ہوئے دیکھیں گے ۔
بیشک سب سے بہترزادِ راہ تقویٰ ہے ، اور اے عقل والو  میرا تقویٰ اختیار کرو ۔
مرد عورتوں پر محافظ و منتظِم ہیں اس لئے کہ اللہ نے ان میں سے بعض کو بعض پر فضیلت دی ہے اور اس وجہ سے بھی کہ مرد ان پر اپنے مال خرچ کرتے ہیں ، پس نیک بیویاں اطاعت شعار ہوتی ہیں شوہروں کی عدم موجودگی میں اللہ کی حفاظت کے ساتھ اپنی عزت کی حفاظت کرنے والی ہوتی ہیں ، اور تمہیں جن عورتوں کی نافرمانی و سرکشی کا اندیشہ ہو تو انہیں نصیحت کرو اور اگر نہ سمجھیں تو انہیں خواب گاہوں میں خود سے علیحدہ کر دو اور اگر پھر بھی اصلاح پذیر نہ ہوں تو انہیں تادیباً ہلکا سا مارو ، پھر اگر وہ تمہاری فرمانبردار ہو جائیں تو ان پر ظلم کا کوئی راستہ تلاش نہ کرو ، بیشک اللہ سب سے بلند سب سے بڑا ہے ۔
اور ہر بشر کی یہ مجال نہیں کہ اللہ اس سے براہِ راست کلام کرے مگر یہ کہ وحی کے ذریعے کسی کو شانِ نبوت سے سرفراز فرما دے یا پردے کے پیچھے سے بات کرے جیسے موسٰی علیہ السلام سے طورِ سینا پر کی یا کسی فرشتے کو فرستادہ بنا کر بھیجے اور وہ اُس کے اِذن سے جو اللہ چاہے وحی کرے الغرض عالمِ بشریت کے لئے خطابِ اِلٰہی کا واسطہ اور وسیلہ صرف نبی اور رسول ہی ہوگا ، بیشک وہ بلند مرتبہ بڑی حکمت والا ہے ۔
اور وہ اپنے گھر والوں کو نماز اور زکوٰۃ کا حکم دیتے تھے ، اور وہ اپنے رب کے حضور مقام مرضیّہ پر فائز تھے یعنی ان کا رب ان سے راضی تھا ۔
گناہ بخشنے والا ہے اور توبہ قبول فرمانے والا ہے ، سخت عذاب دینے والا ہے ، بڑا صاحبِ کرم ہے ۔ اُس کے سوا کوئی معبود نہیں ، اسی کی طرف سب کو لوٹنا ہے ۔
جو شخص یہ گمان کرتا ہے کہ اﷲ اپنے محبوب و برگزیدہ رسول کی دنیا و آخرت میں ہرگز مدد نہیں کرے گا اسے چاہئے کہ گھر کی چھت سے ایک رسی باندھ کر لٹک جائے پھر خود کو پھانسی دے لے پھر دیکھے کیا اس کی یہ تدبیر اس نصرتِ الٰہی کو دور کر دیتی ہے جس پر غصہ کھا رہا ہے ۔
جس نے کفر کیا تو اس کا وبالِ کفر اسی پر ہے اور جو نیک عمل کرے سو یہ لوگ اپنے لئے جنّت کی آرام گاہیں درست کر رہے ہیں ۔
اور جنہوں نے برائیاں کما رکھی ہیں ان کے لئے برائی کا بدلہ اسی کی مثل ہوگا ، اور ان پر ذلت و رسوائی چھا جائے گی ان کے لئے اللہ کے عذاب سے کوئی بھی بچانے والا نہیں ہوگا یوں لگے گا گویا ان کے چہرے اندھیری رات کے ٹکڑوں سے ڈھانپ دیئے گئے ہیں ۔ یہی اہلِ جہنم ہیں ، وہ اس میں ہمیشہ رہنے والے ہیں ۔
اور اے حبیبِ مکرّم  آپ کتاب قرآن مجید میں مریم علیہا السلام کا ذکر کیجئے ، جب وہ اپنے گھر والوں سے الگ ہو کر عبادت کے لئے خلوت اختیار کرتے ہوئے مشرقی مکان میں آگئیں ۔
اور نہ کسی مومن مرد کو یہ حق حاصل ہے اور نہ کسی مومن عورت کو کہ جب اللہ اور اس کا رسول صلی اللہ علیہ وآلہ وسلم کسی کام کا فیصلہ یا حکم فرما دیں تو ان کے لئے اپنے اس کام میں کرنے یا نہ کرنے کا کوئی اختیار ہو ، اور جو شخص اللہ اور اس کے رسول صلی اللہ علیہ وآلہ وسلم کی نافرمانی کرتا ہے تو وہ یقیناً کھلی گمراہی میں بھٹک گیا ۔
وہ پاک ہے اور ان باتوں سے جو وہ کہتے رہتے ہیں بہت ہی بلند و برتر ہے ۔
پھر جب انہوں نے اس عذاب کو بادل کی طرح اپنی وادیوں کے سامنے آتا ہوا دیکھا تو کہنے لگے  یہ تو بادل ہے جو ہم پر برسنے والا ہے ، ایسا نہیں وہ بادل تو وہ عذاب ہے جس کی تم نے جلدی مچا رکھی تھی ۔ یہ آندھی ہے جس میں دردناک عذاب آرہا ہے ۔
حجت تمام کرنے یا ڈرانے کے لئے ۔
اے ہر دو گروہانِ اِنس و جِن  ہم عنقریب تمہارے حساب کی طرف متوّجہ ہوتے ہیں ۔
یہ ایسے لوگ ہیں جو مسلمانوں کی بجائے کافروں کو دوست بناتے ہیں ، کیا یہ ان کے پاس عزت تلاش کرتے ہیں ؟ پس عزت تو ساری اللہ تعالٰی کے لئے ہے ۔
اور اگر ہم چاہیں تو اس کتاب کو جو ہم نے آپ کی طرف وحی فرمائی ہے لوگوں کے دلوں اور تحریری نسخوں سے محو فرما دیں پھر آپ اپنے لئے اس وحی کے لے جانے پر ہماری بارگاہ میں کوئی وکالت کرنے والا بھی نہ پائیں گے ۔
اور انسانوں اور جانوروں اور چوپایوں میں بھی اسی طرح مختلف رنگ ہیں ، بس اﷲ کے بندوں میں سے اس سے وہی ڈرتے ہیں جو ان حقائق کا بصیرت کے ساتھ علم رکھنے والے ہیں ، یقیناً اﷲ غالب ہے بڑا بخشنے والا ہے ۔
اور رات کے پچھلے پہروں میں اٹھ اٹھ کر مغفرت طلب کرتے تھے ۔
اس کے خوشے ایسے ہیں گویا بدنما شیطانوں کے سَر ہوں ۔
اور اے حبیب  جب میرے بندے آپ سے میری نسبت سوال کریں تو بتا دیا کریں کہ میں نزدیک ہوں ، میں پکارنے والے کی پکار کا جواب دیتا ہوں جب بھی وہ مجھے پکارتا ہے ، پس انہیں چاہئے کہ میری فرمانبرداری اختیار کریں اور مجھ پر پختہ یقین رکھیں تاکہ وہ راہِ مراد پاجائیں ۔
بجز اس ذات کے جس نے مجھے پیدا کیا ، سو وہی مجھے عنقریب راستہ دکھائے گا ۔
اور جب ایسے انسان کو کوئی تکلیف پہنچتی ہے تو وہ ہمیں اپنے پہلو پر لیٹے یا بیٹھے یا کھڑے پکارتا ہے ، پھر جب ہم اس سے اس کی تکلیف دور کردیتے ہیں تو وہ ہمیں بھلا کر اس طرح چل دیتا ہے گویا اس نے کسی تکلیف میں جو اسے پہنچی تھی ہمیں کبھی پکارا ہی نہیں تھا ۔ اسی طرح حد سے بڑھنے والوں کے لئے ان کے غلط اَعمال آراستہ کر کے دکھائے گئے ہیں جو وہ کرتے رہے تھے ۔
اور قومِ عاد کی ہلاکت میں بھی نشانی ہے جبکہ ہم نے اُن پر بے خیر و برکت ہوا بھیجی ۔
جس دن وہ لوگ اپنے مُنہ کے بل دوزخ میں گھسیٹے جائیں گے تو اُن سے کہا جائے گا  آگ میں جلنے کا مزہ چکھو ۔
آپ فرما دیں  اے اہلِ کتاب  تم اس بات کی طرف آجاؤ جو ہمارے اور تمہارے درمیان یکساں ہے ، وہ یہ کہ ہم اﷲ کے سوا کسی کی عبادت نہیں کریں گے اور ہم اس کے ساتھ کسی کو شریک نہیں ٹھہرائیں گے اور ہم میں سے کوئی ایک دوسرے کو اﷲ کے سوا رب نہیں بنائے گا ، پھر اگر وہ روگردانی کریں تو کہہ دو کہ گواہ ہو جاؤ کہ ہم تو اﷲ کے تابع فرمان مسلمان ہیں ۔
فرما دیجئے  کیا ہم اﷲ کے سوا ایسی چیز کی عبادت کریں جو ہمیں نہ تو نفع پہنچا سکے اور نہ ہی ہمیں نقصان دے سکے اور اس کے بعد کہ اﷲ نے ہمیں ہدایت دے دی ہم اس شخص کی طرح اپنے الٹے پاؤں پھر جائیں جسے زمین میں شیطانوں نے راہ بھلا کر درماندہ و حیرت زدہ کر دیا ہو جس کے ساتھی اسے سیدھی راہ کی طرف بلا رہے ہوں کہ ہمارے پاس آجا مگر اسے کچھ سوجھتا نہ ہو ، فرما دیں کہ اﷲ کی ہدایت ہی حقیقی ہدایت ہے ، اور اسی لیے ہمیں یہ حکم دیا گیا ہے کہ ہم تمام جہانوں کے رب کی فرمانبرداری کریں ۔
مجرِم لوگ اپنے چہروں کی سیاہی سے پہچان لئے جائیں گے پس انہیں پیشانی کے بالوں اور پاؤں سے پکڑ کر کھینچا جائے گا ۔
اور وہ بھی اپنے رب کا حکمِ اِنشقاق بجا لائے گی اور یہی اِطاعت اُس کے لائق ہے ۔
فرما دیجئے  اُس دن ہوگا جب وہ آتشِ دوزخ میں تپائے جائیں گے ۔
اور اگر تقسیمِ وراثت کے موقع پر غیر وارث رشتہ دار اور یتیم اور محتاج موجود ہوں تو اس میں سے کچھ انہیں بھی دے دو اور ان سے نیک بات کہو ۔
مگر وہ صرف اپنے ربِ عظیم کی رضا جوئی کے لئے مال خرچ کر رہا ہے ۔
اور جب تم نے کہا  اے موسیٰ  ہم آپ پر ہرگز ایمان نہ لائیں گے یہاں تک کہ ہم اللہ کو آنکھوں کے سامنے بالکل آشکارا دیکھ لیں پس اس پر تمہیں کڑک نے آلیا جو تمہاری موت کا باعث بن گئی اور تم خود یہ منظر دیکھتے رہے ۔
پس تم اللہ کے لئے شریک نہ ٹھہراؤ حالانکہ تم حقیقتِ حال جانتے ہو ۔
اور اگر آپ اُن سے دریافت فرمائیں کہ آسمانوں اور زمین کو کِس نے پیدا کیا تو وہ ضرور کہیں گے  اللہ نے ، آپ فرما دیجئے  بھلا یہ بتاؤ کہ جن بتوں کو تم اللہ کے سوا پوجتے ہو اگر اللہ مجھے کوئی تکلیف پہنچانا چاہے تو کیا وہ بُت اس کی بھیجی ہوئی تکلیف کو دُور کرسکتے ہیں یا وہ مجھے رحمت سے نوازنا چاہے تو کیا وہ بُت اس کی بھیجی ہوئی رحمت کو روک سکتے ہیں ، فرما دیجئے  مجھے اللہ کافی ہے ، اسی پر توکل کرنے والے بھروسہ کرتے ہیں ۔
اورجب بھی کوئی سورت نازل کی جاتی ہے تو وہ ایک دوسرے کی طرف دیکھتے ہیں ، اور اشاروں سے پوچھتے ہیں کہ کیا تمہیں کوئی دیکھ تو نہیں رہا پھر وہ پلٹ جاتے ہیں ۔ اللہ نے ان کے دلوں کو پلٹ دیا ہے کیونکہ یہ وہ لوگ ہیں جو سمجھ نہیں رکھتے ۔
اور وہی اللہ ہے اس کے سوا کوئی معبود نہیں ۔ دنیا اور آخرت میں ساری تعریفیں اسی کے لئے ہیں ، اور حقیقی حکم و فرمانروائی بھی اسی کی ہے اور تم اسی کی طرف لوٹائے جاؤ گے ۔
بیشک میں تم پر ایک زبردست دن کے عذاب کا خوف رکھتا ہوں ۔
اور جب ہم نے تمہیں بچانے کے لئے دریا کو پھاڑ دیا سو ہم نے تمہیں اس طرح نجات عطا کی اور دوسری طرف ہم نے تمہاری آنکھوں کے سامنے قومِ فرعون کو غرق کر دیا ۔
بعید اَز قیاس بعید اَز وقوع ہیں وہ باتیں جن کا تم سے وعدہ کیا جا رہا ہے ۔
پس انہوں نے اسے زمین پر ڈال دیا تو وہ اچانک سانپ ہوگیا جو ادھر ادھر دوڑنے لگا ۔
مزید یہ کہ تمہیں کس نے منع کیا کہ انہیں سختی سے روکنے میں تم میرے طریقے کی پیروی نہ کرو ، کیا تم نے میری نافرمانی کی ۔
اور بیشک ہم نے آپ سے پہلے بہت سی اُمتوں کی طرف رسول بھیجے ، پھر ہم نے ان کو نافرمانی کے باعث تنگ دستی اور تکلیف کے ذریعے پکڑ لیا تاکہ وہ عجز و نیاز کے ساتھ گِڑگڑائیں ۔
اے حق کے منکرو  تم تھوڑا عرصہ کھا لو اور فائدہ اٹھا لو ، بے شک تم مجرم ہو ۔
یہاں تک کہ ہم پر جس کا آنا یقینی تھا وہ موت آپہنچی ۔
بلکہ یہ اس کلامِ الٰہی کو جھٹلا رہے ہیں جس کے علم کا وہ احاطہ بھی نہیں کرسکے تھے اور ابھی اس کی حقیقت بھی ان کے سامنے کھل کر نہ آئی تھی ۔ اسی طرح ان لوگوں نے بھی حق کو جھٹلایا تھا جو ان سے پہلے ہو گزرے ہیں سو آپ دیکھیں کہ ظالموں کا انجام کیسا ہوا ۔
مالکِ عرش یعنی پوری کائنات کے تختِ اقتدار کا مالک بڑی شان والا ہے ۔
اے ایمان والو  اگر تم اللہ کا تقوٰی اختیار کرو گے تو وہ تمہارے لئے حق و باطل میں فرق کرنے والی حجت و ہدایت مقرر فرما دے گا اور تمہارے دامن سے تمہارے گناہوں کو مٹا دے گا اور تمہاری مغفرت فرما دے گا ، اور اللہ بڑے فضل والا ہے ۔
یہ یعنی اس رسول صلی اللہ علیہ وآلہ وسلم کی آمد اور اِن کا فیض و ہدایت اللہ کا فضل ہے وہ جسے چاہتا ہے اس سے نوازتا ہے ، اوراللہ بڑے فضل والا ہے ۔
جو کچھ آسمانوں میں ہے اور جو کچھ زمین میں ہے سب اللہ کی تسبیح کرتے ہیں ، اور وہی غالب ہے حکمت والا ہے ۔
اور اگر ہم چاہتے تو اُن کی رہائش گاہوں پر ہی ہم ان کی صورتیں بگاڑ دیتے پھر نہ وہ آگے جانے کی قدرت رکھتے اور نہ ہی واپس لوٹ سکتے ۔
اور آپ وہ کلام پڑھ کر سنائیں جو آپ کے رب کی کتاب میں سے آپ کی طرف وحی کیا گیا ہے ، اس کے کلام کو کوئی بدلنے والا نہیں اور آپ اس کے سوا ہرگز کوئی جائے پناہ نہیں پائیں گے ۔
انسان کو ڈرانے والی ہے ۔
اے بنی اسرائیل  دیکھو بیشک ہم نے تمہیں تمہارے دشمن سے نجات بخشی اور ہم نے تم سے کوہِ طور کی داہنی جانب آنے کا وعدہ کیا اور وہاں ہم نے تم پر من و سلوٰی اتارا ۔
یہ ان لوگوں کی سزا ہے اس وجہ سے کہ انہوں نے ہماری آیتوں سے کفر کیا اور یہ کہتے رہے کہ کیا جب ہم مَر کر بوسیدہ ہڈیاں اور ریزہ ریزہ ہو جائیں گے تو کیا ہم اَز سرِ نو پیدا کر کے اٹھائے جائیں گے ؟ ۔
اور میں تم سب سے اور ان بتوں سے جنہیں تم اللہ کے سوا پوجتے ہو کنارہ کش ہوتا ہوں اور اپنے رب کی عبادت میں یک سُو ہو کر مصروف ہوتا ہوں ، امید ہے میں اپنے رب کی عبادت کے باعث محرومِ کرم نہ رہوں گا ۔
اللہ جانوں کو اُن کی موت کے وقت قبض کر لیتا ہے اور اُن جانوں کو جنہیں موت نہیں آئی ہے اُن کی نیند کی حالت میں ، پھر اُن کو روک لیتا ہے جن پر موت کا حکم صادر ہو چکا ہو اور دوسری جانوں کو مقرّرہ وقت تک چھوڑے رکھتا ہے ۔ بے شک اس میں اُن لوگوں کے لئے نشانیاں ہیں جو غور و فکر کرتے ہیں ۔
اور نوح علیہ السلام کو بھی یاد کریں جب انہوں نے ان انبیاء علیہم السلام سے پہلے ہمیں پکارا تھا سو ہم نے ان کی دعا قبول فرمائی پس ہم نے ان کو اور ان کے گھر والوں کو بڑے شدید غم و اندوہ سے نجات بخشی ۔
اور اگر کوئی عورت اپنے شوہر کی جانب سے زیادتی یا بے رغبتی کا خوف رکھتی ہو تو دونوں میاں بیوی پر کوئی حرج نہیں کہ وہ آپس میں کسی مناسب بات پر صلح کر لیں ، اور صلح حقیقت میں اچھی چیز ہے اور طبیعتوں میں تھوڑا بہت بخل ضرور رکھ دیا گیا ہے ، اور اگر تم احسان کرو اور پرہیزگاری اختیار کرو تو بیشک اللہ ان کاموں سے جو تم کر رہے ہو اچھی طرح خبردار ہے ۔
اور ہم نے ان کی گنتی کافروں کے لئے محض آزمائش کے طور پر مقرر کی ہے تاکہ اہلِ کتاب یقین کر لیں کہ قرآن اور نبوتِ محمدی صلی اللہ علیہ وآلہ وسلم حق ہے کیونکہ ان کی کتب میں بھی یہی تعداد بیان کی گئی تھی
کہ ہماری پہلی موت کے سوا بعد میں کچھ نہیں ہے اور ہم دوبارہ نہیں اٹھائے جائیں گے ۔
اے ایمان والو  تم احرام کی حالت میں شکار کو مت مارا کرو ، اور تم میں سے جس نے بحالتِ احرام قصداً اسے مار ڈالا تو اس کا بدلہ مویشیوں میں سے اسی کے برابر کوئی جانور ہے جسے اس نے قتل کیا ہے جس کی نسبت تم میں سے دو عادل شخص فیصلہ کریں کہ واقعی یہ جانور اس شکار کے برابر ہے بشرطیکہ وہ قربانی کعبہ پہنچنے والی ہو یا اس کا کفّارہ چند محتاجوں کا کھانا ہے یعنی جانور کی قیمت کے برابر معمول کا کھانا جتنے بھی محتاجوں کو پورا آجائے یا اس کے برابر یعنی جتنے محتاجوں کا کھانا بنے اس قدر روزے ہیں تاکہ وہ اپنے کیے کے بوجھ کا مزہ چکھے ۔ جو کچھ اس سے پہلے ہو گزرا اللہ نے اسے معاف فرما دیا ، اور جو کوئی ایسا کام دوبارہ کرے گا تو اللہ اس سے نافرمانی کا بدلہ لے لے گا ، اور اللہ بڑا غالب بدلہ لینے والا ہے ۔
ان کے پیغمبروں نے کہا  کیا اللہ کے بارے میں شک ہے جو آسمانوں اور زمین کا پیدا فرمانے والا ہے ، جو تمہیں بلاتا ہے کہ تمہارے گناہوں کو تمہاری خاطر بخش دے اور تمہاری نافرمانیوں کے باوجود تمہیں ایک مقرر میعاد تک مہلت دیئے رکھتا ہے ۔ وہ کافر بو لے  تم تو صرف ہمارے جیسے بشر ہی ہو ، تم یہ چاہتے ہو کہ ہمیں ان بتوں سے روک دو جن کی پرستش ہمارے باپ دادا کیا کرتے تھے ، سو تم ہمارے پاس کوئی روشن دلیل لاؤ ۔
پھر تشکیل ، ارتقاء اور تکمیل کے بعد بطنِ مادر سے نکلنے کی راہ اس کے لئے آسان فرما دی ۔
اور دن کی قَسم جب وہ سورج کو ظاہر کرے یعنی اسے روشن دکھائے ۔
سوائے ان لوگوں کے جنہوں نے صبر کیا اور نیک عمل کرتے رہے ، تو ایسے لوگوں کے لئے مغفرت اور بڑا اجر ہے ۔
اور وہی ہے جس نے تمہارے لئے ستاروں کو بنایا تاکہ تم ان کے ذریعے بیابانوں اور دریاؤں کی تاریکیوں میں راستے پاسکو ۔ بیشک ہم نے علم رکھنے والی قوم کے لئے اپنی نشانیاں کھول کر بیان کر دی ہیں ۔
بیشک جن لوگوں کے لئے پہلے سے ہی ہماری طرف سے بھلائی مقرر ہو چکی ہے وہ اس جہنم سے دور رکھے جائیں گے ۔
سو ہم نے اُن سے بدلہ لے لیا پس آپ دیکھئے کہ جھٹلانے والوں کا انجام کیسا ہوا ۔
اگر مالِ غنیمت قریب الحصول ہوتا اور جہاد کا سفر متوسط و آسان تو وہ منافقین یقیناً آپ کے پیچھے چل پڑتے لیکن وہ پُرمشقّت مسافت انہیں بہت دور دکھائی دی ، اور اب وہ عنقریب اللہ کی قَسمیں کھائیں گے کہ اگر ہم میں استطاعت ہوتی تو ضرور تمہارے ساتھ نکل کھڑے ہوتے ، وہ ان جھوٹی باتوں سے اپنے آپ کو مزید ہلاکت میں ڈال رہے ہیں ، اور اللہ جانتا ہے کہ وہ واقعی جھوٹے ہیں ۔
اور تم میں سے جو شخص اپنے دین سے پھر جائے اور پھر وہ کافر ہی مرے تو ایسے لوگوں کے دنیا و آخرت میں سب اعمال برباد ہو جائیں گے ،
ان لوگوں کی جو آخرت پر ایمان نہیں رکھتے یہ نہایت بری صفت ہے ، اور بلند تر صفت اللہ ہی کی ہے اور وہ غالب حکمت والا ہے ۔
اس صبح کی قَسم جس سے ظلمتِ شب چھٹ گئی ۔
اور پرہیزگار لوگوں سے کہا جائے کہ تمہارے رب نے کیا نازل فرمایا ہے ؟ وہ کہتے ہیں  دنیا و آخرت کی بھلائی اتاری ہے ، ان لوگوں کے لئے جو نیکی کرتے رہے اس دنیا میں بھی بھلائی ہے ، اور آخرت کا گھر تو ضرور ہی بہتر ہے ، اور پرہیزگاروں کا گھر کیا ہی خوب ہے ۔
یہ اور کچھ نہیں مگر صرف پہلے لوگوں کی عادات و اطوار ہیں جنہیں ہم چھوڑ نہیں سکتے ۔
بیشک جن لوگوں نے ہماری آیتوں سے کفر کیا ہم عنقریب انہیں دوزخ کی آگ میں جھونک دیں گے ، جب ان کی کھالیں جل جائیں گی تو ہم انہیں دوسری کھالیں بدل دیں گے تاکہ وہ مسلسل عذاب کا مزہ چکھتے رہیں ، بیشک اللہ غالب حکمت والا ہے ۔
کیا انہوں نے اللہ کو چھوڑ کر بتوں کو اولیاء بنا لیا ہے ، پس اللہ ہی ولی ہے اسی کے دوست ہی اولیاء ہیں ، اور وہی مُردوں کو زندہ کرتا ہے اور وہی ہر چیز پر بڑا قادر ہے ۔
اس نے کہا  میں ایک دن یا ایک دن کا بھی کچھ حصہ ٹھہرا ہوں ، فرمایا  نہیں بلکہ تُو سو برس پڑا رہا ہے پس اب تُو اپنے کھانے اور پینے کی چیزوں کو دیکھ وہ متغیّر باسی بھی نہیں ہوئیں اور اب اپنے گدھے کی طرف نظر کر جس کی ہڈیاں بھی سلامت نہیں رہیں
اور وہی ہے جو تمہارے لئے کان اور آنکھیں اور دل و دماغ رفتہ رفتہ وجود میں لایا ، مگر تم لوگ بہت ہی کم شکر ادا کرتے ہو ۔
بیشک اللہ نے اس عورت کی بات سن لی ہے جو آپ سے اپنے شوہر کے بارے میں تکرار کر رہی تھی اور اللہ سے فریاد کر رہی تھی ، اور اللہ آپ دونوں کے باہمی سوال و جواب سن رہا تھا ، بیشک اللہ خوب سننے والا خوب دیکھنے والا ہے ۔
اور ہر جان ہمارے حضور اس طرح آئے گی کہ اُس کا ایک ہانکنے والا فرشتہ اور دوسرا اعمال پر گواہ ہوگا ۔
اگر کافر لوگ وہ وقت جان لیتے جبکہ وہ دوزخ کی آگ کو نہ اپنے چہروں سے روک سکیں گے اور نہ اپنی پشتوں سے اور نہ ہی ان کی مدد کی جائے گی تو پھر عذاب طلب کرنے میں جلدی کا شور نہ کرتے ۔
اور پہلے لوگوں میں ہم نے کتنے ہی پیغمبر بھیجے تھے ۔
وہی ہے جس نے تمہاری کیمیائی حیات کی ابتدائی پیدائش مٹی سے کی پھر حیاتیاتی ابتداء ایک نطفہ یعنی ایک خلیہ سے ، پھر رحم مادر میں معلّق وجود سے ، پھر بالآخر وہی تمہیں بچہ بنا کر نکالتا ہے پھر تمہیں نشو و نما دیتا ہے تاکہ تم اپنی جوانی کو پہنچ جاؤ ۔ پھر تمہیں عمر کی مہلت دیتا ہے تاکہ تم بوڑھے ہو جاؤ اور تم میں سے کوئی بڑھاپے سے پہلے ہی وفات پا جاتا ہے اور یہ سب کچھ اس لئے کیاجاتا ہے تاکہ تم اپنی اپنی مقررّہ میعاد تک پہنچ جاؤ اور اِس لئے بھی کہ تم سمجھ سکو ۔
اندھے پر کوئی رکاوٹ نہیں اور نہ لنگڑے پر کوئی حرج ہے اور نہ بیمار پر کوئی گناہ ہے اور نہ خود تمہارے لئے کوئی مضائقہ ہے کہ تم اپنے گھروں سے کھانا کھا لو یا اپنے باپ دادا کے گھروں سے یا اپنی ماؤں کے گھروں سے یا اپنے بھائیوں کے گھروں سے یا اپنی بہنوں کے گھروں سے یا اپنے چچاؤں کے گھروں سے یا اپنی پھوپھیوں کے گھروں سے یا اپنے ماموؤں کے گھروں سے یا اپنی خالاؤں کے گھروں سے یا جن گھروں کی کنجیاں تمہارے اختیار میں ہیں یعنی جن میں ان کے مالکوں کی طرف سے تمہیں ہر قسم کے تصرّف کی اجازت ہے یا اپنے دوستوں کے گھروں سے کھانا کھا لینے میں مضائقہ نہیں ، تم پر اس بات میں کوئی گناہ نہیں کہ تم سب کے سب مل کر کھاؤ یا الگ الگ ، پھر جب تم گھروں میں داخل ہوا کرو تو اپنے گھر والوں پر سلام کہا کرو یہ اللہ کی طرف سے بابرکت پاکیزہ دعا ہے ، اس طرح اللہ اپنی آیتوں کو تمہارے لئے واضح فرماتا ہے تاکہ تم احکامِ شریعت اور آدابِ زندگی کو سمجھ سکو ۔
اور تم زنا بدکاری کے قریب بھی مت جانا بیشک یہ بے حیائی کا کام ہے ، اور بہت ہی بری راہ ہے ۔
اور اس کی نشانیوں میں سے یہ بھی ہے کہ آسمان و زمین اس کے نظامِ اَمر کے ساتھ قائم ہیں پھر جب وہ تم کو زمین سے نکلنے کے لئے ایک بار پکارے گا تو تم اچانک باہر نکل آؤ گے ۔
پس جس شخص کا نامۂ اعمال اس کے داہنے ہاتھ میں دیا جائے گا ۔
تم ہمارے پاس فرشتوں کو کیوں نہیں لے آتے اگر تم سچے ہو ۔
اس بات سے بھی عاجز نہیں ہیں کہ تمہارے جیسے اوروں کو بدل کر بنا دیں اور تمہیں ایسی صورت میں پیدا کر دیں جسے تم جانتے بھی نہ ہو ۔
اور اگر بالفرض وہ جھوٹا ہے تو اس کے جھوٹ کا بوجھ اسی پر ہوگا اور اگر وہ سچا ہے تو جس قدر عذاب کا وہ تم سے وعدہ کر رہا ہے تمہیں پہنچ کر رہے گا ،
یہ اس وجہ سے ہوا کہ ان کے پاس ان کے رسول کھلی نشانیاں لے کر آئے تھے پھر انہوں نے کفر کیا تو اللہ نے انہیں عذاب میں پکڑ لیا ، بے شک وہ بڑی قوت والا ، سخت عذاب دینے والا ہے ۔
اُس دن اِنسان اُن اَعمال سے خبردار کیا جائے گا جو اُس نے آگے بھیجے تھے اور جو اَثرات اپنی موت کے بعد پیچھے چھوڑے تھے ۔
تو یہ وہ شخص ہے جو یتیم کو دھکے دیتا ہے یعنی یتیموں کی حاجات کو ردّ کرتا اور انہیں حق سے محروم رکھتا ہے ۔
اُس نے آسمانوں اور زمین کو صحیح تدبیر کے ساتھ پیدا فرمایا ۔ وہ رات کو دن پر لپیٹتا ہے اور دن کو رات پر لپیٹتا ہے اور اسی نے سورج اور چاند کو ایک نظام میں مسخّر کر رکھا ہے ، ہر ایک ستارہ اور سیّارہ مقرّر وقت کی حد تک اپنے مدار میں چلتا ہے ، خبردار  وہی پورے نظام پر غالب ، بڑا بخشنے والا ہے ۔
پھر جب ان کے پاس ہماری طرف سے حق آیا تو کہنے لگے  بیشک یہ تو کھلا جادو ہے ۔
کیا تمہارے پاس اپنے فکر و نظریہ پر کوئی واضح دلیل ہے ۔
بیشک اس قرآن میں عبادت گزاروں کے لئے حصولِ مقصد کی کفایت و ضمانت ہے ۔
کیا کافر لوگ یہ سمجھتے ہیں کہ وہ مجھے چھوڑ کر میرے بندوں کو کار ساز بنا لیں گے ، بیشک ہم نے کافروں کے لئے جہنم کی میزبانی کو تیار کر رکھا ہے ۔
اگر تم ان کی یعنی رسول اللہ صلی اللہ علیہ وآلہ وسلم کی غلبۂ اسلام کی جد و جہد میں مدد نہ کرو گے تو کیا ہوا سو بیشک اللہ نے ان کو اس وقت بھی مدد سے نوازا تھا جب کافروں نے انہیں وطنِ مکہ سے نکال دیا تھا درآنحالیکہ وہ دو ہجرت کرنے والوں میں سے دوسرے تھے جبکہ دونوں رسول اللہ صلی اللہ علیہ وآلہ وسلم اور ابوبکر صدیق رضی اللہ تعالیٰ عنہ غارِ ثور میں تھے جب وہ اپنے ساتھی ابوبکر صدیق رضی اللہ تعالیٰ عنہ سے فرما رہے تھے  غمزدہ نہ ہو بیشک اللہ ہمارے ساتھ ہے ، پس اللہ نے ان پر اپنی تسکین نازل فرما دی اور انہیں فرشتوں کے ایسے لشکروں کے ذریعہ قوت بخشی جنہیں تم نہ دیکھ سکے اور اس نے کافروں کی بات کو پست و فروتر کر دیا ، اور اللہ کا فرمان تو ہمیشہ بلند و بالا ہی ہے ، اور اللہ غالب ، حکمت والا ہے ۔
جو خوب محبت کرنے والی ہم عمر ازواج ہیں ۔
اور اپنے در کے کسی منگتے کو نہ جھڑکیں ۔
یقیناً واقع ہونے والی گھڑی ۔
بیشک تو ہی غالب حکمت والا ہے ۔
یہی لوگ اپنے رب کی طرف سے ہدایت پر ہیں اور یہی لوگ ہی فلاح پانے والے ہیں ۔
کیا وہ آپ سے کوئی چال چلنا چاہتے ہیں ، تو جن لوگوں نے کفر کیا ہے وہ خود ہی اپنے دامِ فریب میں پھنسے جا رہے ہیں ۔
ہم نے ہر ایک امت کے لئے احکامِ شریعت یا عبادت و قربانی کی ایک راہ مقرر کر دی ہے ، انہیں اسی پر چلنا ہے ، سو یہ لوگ آپ سے ہرگز اﷲ کے حکم میں جھگڑا نہ کریں ، اور آپ اپنے رب کی طرف بلاتے رہیں ۔ بیشک آپ ہی سیدھی راہِ ہدایت پر ہیں ۔
اور اگر ہم چاہتے تو ہر ایک بستی میں ایک ڈر سنانے والا بھیج دیتے ۔
کیا تو نے نہیں دیکھا کہ وہ شعراء ہر وادئ خیال میں یونہی سرگرداں پھرتے رہتے ہیں انہیں حق میں سچی دلچسپی اور سنجیدگی نہیں ہوتی بلکہ فقط لفظی و فکری جولانیوں میں مست اور خوش رہتے ہیں ۔
وہ لوگوں سے چُھپا پھرتا ہے بزعمِ خویش اس بری خبر کی وجہ سے جو اسے سنائی گئی ہے ، اب یہ سوچنے لگتا ہے کہ آیا اسے ذلت و رسوائی کے ساتھ زندہ رکھے یا اسے مٹی میں دبا دے یعنی زندہ درگور کر دے ، خبردار  کتنا برا فیصلہ ہے جو وہ کرتے ہیں ۔
اسی کا ہے جو کچھ آسمانوں میں ہے اور جو کچھ زمین میں ہے ، اور بیشک اﷲ ہی بے نیاز قابلِ ستائش ہے ۔
اور وہ کہیں گے  اے ہمارے رب  بیشک ہم نے اپنے سرداروں اور اپنے بڑوں کا کہا مانا تھا تو انہوں نے ہمیں سیدھی راہ سے بہکا دیا ۔
اور فرشتے اس کے کناروں پر کھڑے ہوں گے ، اور آپ کے رب کے عرش کو اس دن ان کے اوپر آٹھ فرشتے یا فرشتوں کے طبقات اٹھائے ہوئے ہوں گے ۔
یہ اس لئے کہ اُن کے پاس اُن کے رسول واضح نشانیاں لے کر آتے تھے تو وہ کہتے تھے  کیا ہماری ہی مثل اور ہم جنس بشرہمیں ہدایت کریں گے ؟ سو وہ کافر ہوگئے اور انہوں نے حق سے رُوگردانی کی اور اللہ نے بھی اُن کی کچھ پرواہ نہ کی ، اور اللہ بے نیاز ہے لائقِ حمد و ثنا ہے ۔
ملکہ نے کہا  اے سردارو  میری طرف ایک نامۂ بزرگ ڈالا گیا ہے ۔
اللہ تمہاری بے مقصد اور غیر سنجیدہ قَسموں میں تمہاری گرفت نہیں فرماتا لیکن تمہاری ان سنجیدہ قَسموں پر گرفت فرماتا ہے جنہیں تم ارادی طور پر مضبوط کرلو ، اگر تم ایسی قَسم کو توڑ ڈالو تو اس کا کفّارہ دس مسکینوں کو اوسط درجہ کا کھانا کھلانا ہے جو تم اپنے گھر والوں کو کھلاتے ہو یا اسی طرح ان مسکینوں کو کپڑے دینا ہے یا ایک گردن یعنی غلام یا باندی کو آزاد کرنا ہے ، پھر جسے یہ سب کچھ میسر نہ ہو تو تین دن روزہ رکھنا ہے ۔ یہ تمہاری قَسموں کا کفّارہ ہے جب تم کھالو اور پھر توڑ بیٹھو ، اور اپنی قَسموں کی حفاظت کیا کرو ، اسی طرح اللہ تمہارے لئے اپنی آیتیں خوب واضح فرماتا ہے تاکہ تم اس کے احکام کی اطاعت کر کے شکر گزار بن جاؤ ۔
اے حبیب  بیشک جو لوگ آپ سے بیعت کرتے ہیں وہ اﷲ ہی سے بیعت کرتے ہیں ، ان کے ہاتھوں پر آپ کے ہاتھ کی صورت میں اﷲ کا ہاتھ ہے ۔ پھر جس شخص نے بیعت کو توڑا تو اس کے توڑنے کا وبال اس کی اپنی جان پر ہوگا اور جس نے اس بات کو پورا کیا جس کے پورا کرنے پر اس نے اﷲ سے عہد کیا تھا تو وہ عنقریب اسے بہت بڑا اجر عطا فرمائے گا ۔
اے انسان  کیا تجھے معلوم نہیں کہ اللہ اُن سب چیزوں کو جانتا ہے جو آسمانوں میں ہیں اور جو زمین میں ہیں ، کہیں بھی تین آدمیوں کی کوئی سرگوشی نہیں ہوتی مگر یہ کہ وہ اللہ اپنے محیط علم و آگہی کے ساتھ اُن کا چوتھا ہوتا ہے اور نہ ہی کوئی پانچ آدمیوں کی سرگوشی ہوتی ہے مگر وہ اپنے علمِ محیط کے ساتھ اُن کا چھٹا ہوتا ہے ، اور نہ اس سے کم لوگوں کی اور نہ زیادہ کی مگر وہ ہمیشہ اُن کے ساتھ ہوتا ہے جہاں کہیں بھی وہ ہوتے ہیں ، پھر وہ قیامت کے دن انہیں اُن کاموں سے خبردار کر دے گا جو وہ کرتے رہے تھے ، بیشک اللہ ہر چیز کو خوب جاننے والا ہے ۔
میں تمہیں اپنے رب کے پیغامات پہنچا رہا ہوں اور میں تمہارا امانت دار خیرخواہ ہوں ۔
اور جب ان سے کہا جاتا ہے کہ اللہ کے نازل کردہ قرآن کی طرف اور رسول صلی اللہ علیہ وآلہ وسلم کی طرف آجاؤ تو آپ منافقوں کو دیکھیں گے کہ وہ آپ کی طرف رجوع کرنے سے گریزاں رہتے ہیں ۔
وہ عنقریب انہیں جنت کی سیدھی راہ پر ڈال دے گا اور ان کے احوالِ اُخروی کو خوب بہتر کر دے گا ۔
اے نبیِ مکرَّم  اپنی اَزواج سے فرما دیں کہ اگر تم دنیا اور اس کی زینت و آرائش کی خواہش مند ہو تو آؤ میں تمہیں مال و متاع دے دوں اور تمہیں حسنِ سلوک کے ساتھ رخصت کر دوں ۔
وہ اس میں ہمیشہ رہیں گے وہاں سے اپنا ٹھکانا کبھی بدلنا نہ چاہیں گے ۔
اور بے شک تم لوگ اُن کی اُجڑی بستیوں پر مَکّہ سے ملکِ شام کی طرف جاتے ہوئے صبح کے وقت بھی گزرتے ہو ۔
تب وہ کہیں گے  کیا ہمیں مہلت دی جائے گی ۔
پھر تند و تیز ہواؤں کی قَسم جو شدید جھونکوں سے چلتی ہیں ۔
وہ کہیں گے  ہم ایک دن یا دن کا کچھ حصہ ٹھہرے ہوں گے آپ اعداد و شمار کرنے والوں سے پوچھ لیں ۔
جو اَموالِ فَے اللہ نے قُرَیظہ ، نَضِیر ، فِدَک ، خَیبر ، عُرَینہ سمیت دیگر بغیر جنگ کے مفتوحہ بستیوں والوں سے نکال کر اپنے رسول صلی اللہ علیہ وآلہ وسلم پر لوٹائے ہیں وہ اللہ اور اس کے رسول صلی اللہ علیہ وآلہ وسلم کے لئے ہیں اور رسول صلی اللہ علیہ وآلہ وسلم کے قرابت داروں یعنی بنو ہاشم اور بنو المطّلب کے لئے اور معاشرے کے عام یتیموں اور محتاجوں اور مسافروں کے لئے ہیں ، یہ نظامِ تقسیم اس لئے ہے تاکہ سارا مال صرف تمہارے مال داروں کے درمیان ہی نہ گردش کرتا رہے بلکہ معاشرے کے تمام طبقات میں گردش کرے ۔ اور جو کچھ رسول صلی اللہ علیہ وآلہ وسلم تمہیں عطا فرمائیں سو اُسے لے لیا کرو اور جس سے تمہیں منع فرمائیں سو اُس سے رُک جایا کرو ، اور اللہ سے ڈرتے رہو یعنی رسول صلی اللہ علیہ وآلہ وسلم کی تقسیم و عطا پر کبھی زبانِ طعن نہ کھولو ، بیشک اللہ سخت عذاب دینے والا ہے ۔
بیشک دین اﷲ کے نزدیک اسلام ہی ہے ، اور اہلِ کتاب نے جو اپنے پاس علم آجانے کے بعد اختلاف کیا وہ صرف باہمی حسد و عناد کے باعث تھا ، اور جو کوئی اﷲ کی آیتوں کا انکار کرے تو بیشک اﷲ حساب میں جلدی فرمانے والا ہے ۔
اور دورانِ جنگ ان کافروں کو جہاں بھی پاؤ مار ڈالو اور انہیں وہاں سے باہر نکال دو جہاں سے انہوں نے تمہیں نکالا تھا اور فتنہ انگیزی تو قتل سے بھی زیادہ سخت جرم ہے اور ان سے مسجدِ حرام خانہ کعبہ کے پاس جنگ نہ کرو جب تک وہ خود تم سے وہاں جنگ نہ کریں ،
اور فرما دیجئے کہ بیشک اب میں ہی عذابِ الٰہی کا واضح و صریح ڈر سنانے والا ہوں ۔
اے منکرو  اب تم اپنے کئے کا مزہ چکھو تم دنیا میں کفر و سرکشی میں بڑھتے گئے اب ہم تم پر عذاب ہی کو بڑھاتے جائیں گے ۔
اور جب ابراہیم علیہ السلام نے اپنے حقیقی چچا مگر پرورش کی نسبت سے باپ اور اپنی قوم سے فرمایا  بیشک میں اُن سب چیزوں سے بیزار ہوں جنہیں تم پوجتے ہو ۔
جب سب آسمانی کرّے پھٹ جائیں گے ۔
اور طلاق یافتہ عورتیں اپنے آپ کو تین حیض تک روکے رکھیں ، اور ان کے لئے جائز نہیں کہ وہ اسے چھپائیں جو اﷲ نے ان کے رحموں میں پیدا فرما دیا ہو ، اگر وہ اﷲ پر اور قیامت کے دن پر ایمان رکھتی ہیں ، اور اس مدت کے اندر ان کے شوہروں کو انہیں پھر اپنی زوجیت میں لوٹا لینے کا حق زیادہ ہے اگر وہ اصلاح کا ارادہ کر لیں ،
اور اللہ تمہارے لئے آیتوں کو واضح طور پر بیان فرماتا ہے ، اور اللہ خوب جاننے والا بڑی حکمت والا ہے ۔
اور جو لوگ ایمان لائے اور نیک عمل کرتے رہے تو ہم انہیں بہشتوں میں داخل کریں گے جن کے نیچے نہریں رواں ہیں وہ ان میں ہمیشہ رہیں گے ، ان کے لئے وہاں پاکیزہ بیویاں ہوں گی اور ہم ان کو بہت گھنے سائے میں داخل کریں گے ۔
بیشک جنہوں نے ایمان کے بدلے کفر خرید لیا ہے وہ اللہ کا کچھ نقصان نہیں کر سکتے اور ان کے لئے دردناک عذاب ہے ۔
تو اے میرے رب  مجھے ظالم قوم میں شامل نہ فرمانا ۔
پھر اُن کا ایمان لانا اُن کے کچھ کام نہ آیا جبکہ انہوں نے ہمارے عذاب کو دیکھ لیا تھا ، اﷲ کا یہی دستور ہے جو اُس کے بندوں میں گزرتا چلا آرہا ہے اور اس مقام پر کافروں نے ہمیشہ سخت نقصان اٹھایا ۔
اور اہلِ اعراف ان دوزخی مردوں کو پکاریں گے جنہیں وہ ان کی نشانیوں سے پہچان رہے ہوں گے ان سے کہیں گے  تمہاری جماعتیں تمہارے کام نہ آسکیں اور نہ وہ تکبّر تمہیں بچا سکا جو تم کیا کرتے تھے ۔
اور مجھے یہ بھی حکم دیا گیا تھا کہ میں اُس کی مخلوقات میں سب سے پہلا مسلمان بنوں ۔
بلاشبہ یہ لوگ جس چیز کی پوجا میں پھنسے ہوئے ہیں وہ ہلاک ہوجانے والی ہے اور جو کچھ وہ کر رہے ہیں وہ بالکل باطل ہے ۔
قَسم ہے روشن ستارے محمد صلی اللہ علیہ وآلہ وسلم کی جب وہ چشمِ زدن میں شبِ معراج اوپر جا کر نیچے اترے ۔
وہ صرف اس کہی ہوئی بات کے انجام کے منتظر ہیں ، جس دن اس بات کا انجام سامنے آجائے گا وہ لوگ جو اس سے قبل اسے بھلا چکے تھے کہیں گے  بیشک ہمارے رب کے رسول حق بات لے کر آئے تھے ، سو کیا آج ہمارے کوئی سفارشی ہیں جو ہمارے لئے سفارش کر دیں یا ہم پھر دنیا میں لوٹا دیئے جائیں تاکہ ہم اس مرتبہ ان اعمال سے مختلف عمل کریں جو پہلے کرتے رہے تھے ۔ بیشک انہوں نے اپنے آپ کو نقصان پہنچایا اور وہ بہتان و افتراء ان سے جاتا رہا جو وہ گھڑا کرتے تھے ۔
آپ کا رب ، جو عزت کا مالک ہے اُن باتوں سے پاک ہے جو وہ بیان کرتے ہیں ۔
اے چادر اوڑھنے والے حبیب  ۔
اے حبیب  کیا آپ نے ان لوگوں کو نہیں دیکھا جو موت کے ڈر سے اپنے گھروں سے نکل گئے حالانکہ وہ ہزاروں کی تعداد میں تھے ، تو اﷲ نے انہیں حکم دیا  مر جاؤ سو وہ مرگئے ، پھر انہیں زندہ فرما دیا ، بیشک اﷲ لوگوں پر فضل فرمانے والا ہے مگر اکثر لوگ اس کا شکر ادا نہیں کرتے ۔
پھر جب صور میں ایک مرتبہ پھونک ماری جائے گے ۔
جبرائیل علیہ السلام نے کہا  تعجب نہ کر ایسے ہی ہوگا ، تیرے رب نے فرمایا ہے  یہ کام مجھ پر آسان ہے ، اور یہ اس لئے ہوگا تاکہ ہم اسے لوگوں کے لئے نشانی اور اپنی جانب سے رحمت بنادیں ، اور یہ امر پہلے سے طے شدہ ہے ۔
تاکہ تم تولنے میں بے اعتدالی نہ کرو ۔
اور بیشک وہ عیسٰی علیہ السلام جب آسمان سے نزول کریں گے تو قربِ قیامت کی علامت ہوں گے ، پس تم ہرگز اس میں شک نہ کرنا اور میری پیروی کرتے رہنا ، یہ سیدھا راستہ ہے ۔
یہ جو ہم آپ کو پڑھ کر سناتے ہیں یہ نشانیاں ہیں اور حکمت والی نصیحت ہے ۔
تم ہلکے اور گراں بار ہر حال میں نکل کھڑے ہو اور اپنے مال و جان سے اللہ کی راہ میں جہاد کرو ، یہ تمہارے لئے بہتر ہے اگر تم حقیقت آشنا ہو ۔
یہ وہ لوگ ہیں جن کے لئے آخرت میں کچھ حصہ نہیں سوائے آتشِ دوزخ کے ، اور وہ سب اَعمال اپنے اُخروی اَجر کے حساب سے اکارت ہوگئے جو انہوں نے دنیا میں انجام دیئے تھے اور وہ سب کچھ باطل و بے کار ہوگیا جو وہ کرتے رہے تھے کیونکہ ان کا حساب پورے اجر کے ساتھ دنیا میں ہی چکا دیا گیا ہے اور آخرت کے لئے کچھ نہیں بچا ۔
آپ فرما دیجئے  اے میرے وہ بندو جنہوں نے اپنی جانوں پر زیادتی کر لی ہے  تم اللہ کی رحمت سے مایوس نہ ہونا ، بے شک اللہ سارے گناہ معاف فرما دیتا ہے ، وہ یقینا بڑا بخشنے والا ، بہت رحم فرمانے والا ہے ۔
اور کتنے ہی انبیاءایسے ہوئے جنہوں نے جہاد کیا ان کے ساتھ بہت سے اللہ والے اولیاء بھی شریک ہوئے ، تو نہ انہوں نے ان مصیبتوں کے باعث جو انہیں اللہ کی راہ میں پہنچیں ہمت ہاری اور نہ وہ کمزور پڑے اور نہ وہ جھکے ، اور اللہ صبر کرنے والوں سے محبت کرتا ہے ۔
بھلا مشرکوں کے لئے اللہ کے ہاں اور اس کے رسول صلی اللہ علیہ وآلہ وسلم کے ہاں کوئی عہد کیوں کر ہو سکتا ہے ؟ سوائے ان لوگوں کے جن سے تم نے مسجدِ حرام کے پاس حدیبیہ میں معاہدہ کیا ہے سو جب تک وہ تمہارے ساتھ عہد پر قائم رہیں تم ان کے ساتھ قائم رہو ۔ بیشک اللہ پرہیزگاروں کو پسند فرماتا ہے ۔
اور آپ کو کس چیز نے خبردار کیا کہ یقیناً واقع ہونے والی قیامت کیسی ہے ۔
پھر اُن کے نہ کھانے سے دل میں ہلکی سے گھبراہٹ محسوس کی ۔ وہ فرشتے کہنے لگے  آپ گھبرائیے نہیں ، اور اُن کو علم و دانش والے بیٹے اسحاق علیہ السلام کی خوشخبری سنا دی ۔
اور کسی کی بات نہ مانو سوائے اس شخص کے جو تمہارے ہی دین کا پیرو ہو ، فرما دیں کہ بیشک ہدایت تو فقط ہدایتِ الٰہی ہے اور اپنے لوگوں سے مزید کہتے ہیں کہ یہ بھی ہرگز نہ ماننا کہ جیسی کتاب یا دِین تمہیں دیا گیا اس جیسا کسی اور کو بھی دیا جائے گا یا یہ کہ کوئی تمہارے رب کے پاس تمہارے خلاف حجت لا سکے گا ، فرما دیں  بیشک فضل تو اﷲ کے ہاتھ میں ہے ، جسے چاہتا ہے عطا فرماتا ہے ، اور اﷲ وسعت والا بڑے علم والا ہے ۔
بے شک انسان بے صبر اور لالچی پیدا ہوا ہے ۔
ارشاد فرمایا  ہم تمہارا بازو تمہارے بھائی کے ذریعے مضبوط کر دیں گے ۔ اور ہم تم دونوں کے لئے لوگوں کے دلوں میں اور تمہاری کاوشوں میں ہیبت و غلبہ پیدا کئے دیتے ہیں ۔ سو وہ ہماری نشانیوں کے سبب سے تم تک گزند پہنچانے کے لئے نہیں پہنچ سکیں گے ، تم دونوں اور جو لوگ تمہاری پیروی کریں گے غالب رہیں گے ۔
کیا ہم اُن لوگوں کو جو ایمان لائے اور اعمالِ صالحہ بجا لائے اُن لوگوں جیسا کر دیں گے جو زمین میں فساد بپا کرنے والے ہیں یا ہم پرہیزگاروں کو بدکرداروں جیسا بنا دیں گے ۔
اور جب زمین ریزہ ریزہ کر کے پھیلا دی جائے گی ۔
اور آسمانوں اور زمین کے سب لشکر اﷲ ہی کے لئے ہیں ، اور اﷲ بڑا غالب بڑی حکمت والا ہے ۔
اور جب جنت قریب کر دی جائے گی ۔
پھر ہم نے تمہارے مرنے کے بعد تمہیں دوبارہ زندہ کیا تاکہ تم ہمارا شکر ادا کرو ۔
اور کیا ہم اس نصیحت کو تم سے اِس بنا پر روک دیں کہ تم حد سے گزر جانے والی قوم ہو ۔
تمہارا معبود ، معبودِ یکتا ہے ، پس جو لوگ آخرت پر ایمان نہیں رکھتے ان کے دل منکر ہیں اور وہ سرکش و متکبّر ہیں ۔
کہہ دو  ہم اللہ کے رنگ میں رنگے گئے ہیں اور کس کا رنگ اللہ کے رنگ سے بہتر ہے اور ہم تو اسی کے عبادت گزار ہیں ۔
اور ہر امت کے لئے ایک رسول آتا رہا ہے ۔ پھر جب ان کا رسول واضح نشانیوں کے ساتھ آچکا اور وہ پھر بھی نہ مانے تو ان میں انصاف کے ساتھ فیصلہ کر دیا گیا ، اور قیامت کے دن بھی اسی طرح ہوگا ان پر ظلم نہیں کیا جائے گا ۔
پس تم دونوں اپنے رب کی کن کن نعمتوں کو جھٹلاؤ گے ۔
اور انہوں نے دولت و اقتدار کے نشہ میں بدمست ہو کر اپنی طرف سے بڑی فریب کاریاں کیں جبکہ اللہ کے پاس ان کے ہر فریب کا توڑ تھا ، اگرچہ ان کی مکّارانہ تدبیریں ایسی تھیں کہ ان سے پہاڑ بھی اکھڑ جائیں ۔
یقیناً تمہارا رب اللہ ہے جس نے آسمانوں اور زمین کی بالائی و زیریں کائنات کو چھ دنوں یعنی چھ مدتوں یا مرحلوں میں تدریجاً پیدا فرمایا پھر وہ عرش پر اپنی شان کے مطابق اپنے اقتدار کے ساتھ جلوہ افروز ہوا یعنی تخلیقِ کائنات کے بعد اس کے تمام عوالم اور اَجرام میں اپنے قانون اور نظام کے اجراء کی صورت میں متمکن ہوا وہی ہر کام کی تدبیر فرماتا ہے یعنی ہر چیز کو ایک نظام کے تحت چلاتا ہے ۔ اس کے حضور اس کی اجازت کے بغیر کوئی سفارش کرنے والا نہیں ، یہی عظمت و قدرت والا اللہ تمہارا رب ہے ، سو تم اسی کی عبادت کرو ، پس کیا تم قبولِ نصیحت کے لئے غور نہیں کرتے ۔
تم اپنے باپ کی طرف لوٹ جاؤ پھر جا کر کہو  اے ہمارے باپ  بیشک آپ کے بیٹے نے چوری کی ہے اس لئے وہ گرفتار کر لیا گیا اور ہم نے فقط اسی بات کی گواہی دی تھی جس کا ہمیں علم تھا اور ہم غیب کے نگہبان نہ تھے ۔
جب وہ اپنے رب کی بارگاہ میں قلبِ سلیم کے ساتھ حاضر ہوئے ۔
اور بیشک یہ تمہاری امت ہے جو حقیقت میں ایک ہی امت ہے اور میں تمہارا رب ہوں سو مجھ سے ڈرا کرو ۔
اور آپ ان لوگوں سے جو ایمان نہیں لاتے فرما دیں  تم اپنی جگہ عمل کرتے رہو اور ہم اپنے مقام پر عمل پیرا ہیں ۔
یہاں تک کہ وہ غروبِ آفتاب کی سمت آبادی کے آخری کنارے پر جا پہنچا وہاں اس نے سورج کے غروب کے منظر کو ایسے محسوس کیا جیسے وہ کیچڑ کی طرح سیاہ رنگ پانی کے گرم چشمہ میں ڈوب رہا ہو اور اس نے وہاں ایک قوم کو آباد پایا ۔ ہم نے فرمایا  اے ذوالقرنین  یہ تمہاری مرضی پر منحصر ہے خواہ تم انہیں سزا دو یا ان کے ساتھ اچھا سلوک کرو ۔
اگر وہ کفّارِ یہود مدینہ سے نکال دیئے گئے تو یہ منافقین اُن کے ساتھ کبھی نہیں نکلیں گے ، اور اگر اُن سے جنگ کی گئی تو یہ اُن کی مدد نہیں کریں گے ، اور اگر انہوں نے اُن کی مدد کی بھی تو ضرور پیٹھ پھیر کر بھاگ جائیں گے ، پھر اُن کی مدد کہیں سے نہ ہوسکے گی ۔
پھر جب اُن کے پیغمبر اُن کے پاس واضح نشانیاں لے کر آئے تو اُن کے پاس جو دنیاوی علم و فن تھا وہ اس پر اِتراتے رہے اور اسی حال میں انہیں اُس عذاب نے آگھیرا جس کا وہ مذاق اڑایا کرتے تھے ۔
اور اگر آپ کا رب چاہتا تو ضرور سب کے سب لوگ جو زمین میں آباد ہیں ایمان لے آتے ، جب رب نے انہیں جبراً مومن نہیں بنایا تو کیا آپ لوگوں پر جبر کریں گے یہاں تک کہ وہ مومن ہوجائیں ۔
اﷲ کسی جان کو اس کی طاقت سے بڑھ کر تکلیف نہیں دیتا ، اس نے جو نیکی کمائی اس کے لئے اس کا اجر ہے اور اس نے جو گناہ کمایا اس پر اس کا عذاب ہے ، اے ہمارے رب  اگر ہم بھول جائیں یا خطا کر بیٹھیں تو ہماری گرفت نہ فرما ، اے ہمارے پروردگار  اور ہم پر اتنا بھی بوجھ نہ ڈال جیسا تو نے ہم سے پہلے لوگوں پر ڈالا تھا ، اے ہمارے پروردگار  اور ہم پر اتنا بوجھ بھی نہ ڈال جسے اٹھانے کی ہم میں طاقت نہیں ، اور ہمارے گناہوں سے درگزر فرما ، اور ہمیں بخش دے ، اور ہم پر رحم فرما ، تو ہی ہمارا کارساز ہے پس ہمیں کافروں کی قوم پر غلبہ عطا فرما
اے ایمان والو  ان پاکیزہ چیزوں میں سے کھاؤ جو ہم نے تمہیں عطا کی ہیں اور اﷲ کا شکر ادا کرو اگر تم صرف اسی کی بندگی بجا لاتے ہو ۔
اور بیشک یہ قرآن سارے جہانوں کے رب کا نازل کردہ ہے ۔
اور اگر اﷲ تجھے کوئی تکلیف پہنچائے تو اس کے سوا اسے کوئی دور کرنے والا نہیں ، اور اگر وہ تجھے کوئی بھلائی پہنچائے تو وہ ہر چیز پر خوب قادر ہے ۔
اور تو اس دولت میں سے جو اللہ نے تجھے دے رکھی ہے آخرت کا گھر طلب کر ، اور دنیا سے بھی اپنا حصہ نہ بھول اور تو لوگوں سے ویسا ہی احسان کر جیسا احسان اللہ نے تجھ سے فرمایا ہے اور ملک میں ظلم ، ارتکاز اور استحصال کی صورت میں فساد انگیزی کی راہیں تلاش نہ کر ، بیشک اللہ فساد بپا کرنے والوں کو پسند نہیں فرماتا ۔
اور لوگوں میں سے کچھ ایسے بھی ہیں جو بیہودہ کلام خریدتے ہیں تاکہ بغیر سوجھ بوجھ کے لوگوں کو اﷲ کی راہ سے بھٹکا دیں اور اس راہ کا مذاق اڑائیں ، ان ہی لوگوں کے لئے رسوا کن عذاب ہے ۔
اور اگر تم میں سے کوئی ایک گروہ اس دین پر جس کے ساتھ میں بھیجا گیا ہوں ایمان لے آیا ہے اور دوسرا گروہ ایمان نہیں لایا تو اے ایمان والو  صبر کرو یہاں تک کہ اﷲ ہمارے درمیان فیصلہ فرما دے ، اور وہ سب سے بہتر فیصلہ فرمانے والا ہے ۔
بیشک جس عذاب کا تم سے وعدہ کیا جا رہا ہے وہ ضرور آنے والا ہے اور تم اﷲ کو عاجز نہیں کر سکتے ۔
اور یہود کہتے ہیں کہ اﷲ کا ہاتھ بندھا ہوا ہے یعنی معاذ اﷲ وہ بخیل ہے ، ان کے اپنے ہاتھ باندھے جائیں اور جو کچھ انہوں نے کہا اس کے باعث ان پر لعنت کی گئی ، بلکہ حق یہ ہے کہ اس کے دونوں ہاتھ جود و سخا کے لئے کشادہ ہیں ، وہ جس طرح چاہتا ہے خرچ یعنی بندوں پر عطائیں فرماتا ہے ، اور اے حبیب  جو کتاب آپ کی طرف آپ کے ربّ کی جانب سے نازل کی گئی ہے یقیناً ان میں سے اکثر لوگوں کو حسداً سر کشی اور کفر میں اور بڑھا دے گی ، اور ہم نے ان کے درمیان روزِ قیامت تک عداوت اور بغض ڈال دیا ہے ، جب بھی یہ لوگ جنگ کی آگ بھڑکاتے ہیں اﷲ اسے بجھا دیتا ہے اور یہ روئے زمین میں فساد انگیزی کرتے رہتے ہیں ، اور اﷲ فساد کرنے والوں کو پسند نہیں کرتا ۔
بے شک جنہوں نے کفر کیا انہیں پکار کر کہا جائے گا  آج تم سے اللہ کی بیزاری ، تمہاری جانوں سے تمہاری اپنی بیزاری سے زیادہ بڑھی ہوئی ہے ، جبکہ تم ایمان کی طرف بلائے جاتے تھے مگر تم انکار کرتے تھے ۔
پھر اس نے غم کے بعد تم پر تسکین کے لئے غنودگی کی صورت میں امان اتاری جو تم میں سے ایک جماعت پر چھا گئی اور ایک گروہ کو جو منافقوں کا تھا صرف اپنی جانوں کی فکر پڑی ہوئی تھی وہ اللہ کے ساتھ ناحق گمان کرتے تھے جو محض جاہلیت کے گمان تھے ، وہ کہتے ہیں  کیا اس کام میں ہمارے لئے بھی کچھ اختیار ہے ؟ فرما دیں کہ سب کام اللہ ہی کے ہاتھ میں ہے ، وہ اپنے دلوں میں وہ باتیں چھپائے ہوئے ہیں جو آپ پر ظاہر نہیں ہونے دیتے ۔ کہتے ہیں کہ اگر اس کام میں کچھ ہمارا اختیار ہوتا تو ہم اس جگہ قتل نہ کئے جاتے ۔ فرما دیں  اگر تم اپنے گھروں میں بھی ہوتے تب بھی جن کا مارا جانا لکھا جا چکا تھا وہ ضرور اپنی قتل گاہوں کی طرف نکل کر آجاتے ، اور یہ اس لئے کیا گیا ہے کہ جو کچھ تمہارے سینوں میں ہے اللہ اسے آزمائے اور جو وسوسے تمہارے دلوں میں ہیں انہیں خوب صاف کر دے ، اور اللہ سینوں کی بات خوب جانتا ہے ۔
اور یہ کہ ہم پہلے آسمانی خبریں سننے کے لئے اس کے بعض مقامات میں بیٹھا کرتے تھے ، مگر اب کوئی سننا چاہے تو وہ اپنی تاک میں آگ کا شعلہ منتظر پائے گا ۔
کیا لوگ یہ خیال کرتے ہیں کہ صرف ان کے اتنا کہنے سے کہ ہم ایمان لے آئے ہیں چھوڑ دیئے جائیں گے اور ان کی آزمائش نہ کی جائے گی ۔
اور ہم نے کسی رسول کو نہیں بھیجا مگر اپنی قوم کی زبان کے ساتھ تاکہ وہ ان کے لئے پیغامِ حق خوب واضح کر سکے ، پھر اﷲ جسے چاہتا ہے گمراہ ٹھہرا دیتا ہے اور جسے چاہتا ہے ہدایت بخشتا ہے ، اور وہ غالب حکمت والا ہے ۔
اور دن کو راہ تلاش کرنے کے لئے علامتیں بنائیں ، اور رات کو لوگ ستاروں کے ذریعہ بھی راہ پاتے ہیں ۔
یقیناً اس نافرمان انسان نے وہ حق پورا نہ کیا جس کا اسے اللہ نے حکم دیا تھا ۔
اور مائیں اپنے بچوں کو پورے دو برس تک دودھ پلائیں یہ حکم اس کے لئے ہے جو دودھ پلانے کی مدت پوری کرنا چاہے ،
فرما دیجئے  میں اپنی ذات کے لئے نہ کسی نقصان کا مالک ہوں اور نہ نفع کا ، مگر جس قدر اللہ چاہے ۔ ہر امت کے لئے ایک میعاد مقرر ہے ، جب ان کی مقررہ میعاد آپہنچتی ہے تو وہ نہ ایک گھڑی پیچھے ہٹ سکتے ہیں اور نہ آگے بڑھ سکتے ہیں ۔
سوائے اپنی بیویوں کے یا ان باندیوں کے جو ان کے ہاتھوں کی مملوک ہیں ، بیشک احکامِ شریعت کے مطابق ان کے پاس جانے سے ان پر کوئی ملامت نہیں ۔
وہ اس عذاب میں ہمیشہ پڑے رہیں گے ، اور ان کے لئے قیامت کے دن بہت ہی بُرا بوجھ ہوگا ۔
سو انہیں سخت زلزلہ کے عذاب نے آپکڑا پس وہ ہلاک ہو کر صبح اپنے گھروں میں اوندھے پڑے رہ گئے ۔
اور اس کتاب میں موسٰی علیہ السلام کا ذکر کیجئے ، بیشک وہ نفس کی گرفت سے خلاصی پاکر برگزیدہ ہو چکے تھے اور صاحبِ رسالت نبی تھے ۔
جب موسٰی علیہ السلام نے مدین سے واپس مصر آتے ہوئے ایک آگ دیکھی تو انہوں نے اپنے گھر والوں سے کہا  تم یہاں ٹھہرے رہو میں نے ایک آگ دیکھی ہے یا میں نے ایک آگ میں انس و محبت کا شعلہ پایا ہے شاید میں اس میں سے کوئی چنگاری تمہارے لئے بھی لے آؤں یا میں اس آگ پر سے وہ رہنمائی پا لوں جس کی تلاش میں سرگرداں ہوں ۔
اور وہ ایک دوسرے کی طرف متوجہ ہو کر باہم پرسشِ احوال کریں گے ۔
یہ وہ آخرت کا گھر ہے جسے ہم نے ایسے لوگوں کے لئے بنایا ہے جو نہ تو زمین میں سرکشی و تکبر چاہتے ہیں اور نہ فساد انگیزی ، اور نیک انجام پرہیزگاروں کے لئے ہے ۔
اور ہم نے کئی ایسے رسول بھیجے ہیں جن کے حالات ہم اس سے پہلے آپ کو سنا چکے ہیں اور کئی ایسے رسول بھی بھیجے ہیں جن کے حالات ہم نے ابھی تک آپ کو نہیں سنائے اور اﷲ نے موسٰی علیہ السلام سے بلاواسطہ گفتگو بھی فرمائی ۔
اور اے حبیبِ مکرّم  صبر کیجئے اور آپ کا صبر کرنا اللہ ہی کے ساتھ ہے اور آپ ان کی سرکشی پر رنجیدہ خاطر نہ ہوا کریں اور آپ ان کی فریب کاریوں سے اپنے کشادہ سینہ میں تنگی بھی محسوس نہ کیا کریں ۔
یہ لوگ آپ پر احسان جتلاتے ہیں کہ وہ اسلام لے آئے ہیں ۔ فرما دیجئے  تم اپنے اسلام کا مجھ پر احسان نہ جتلاؤ بلکہ اﷲ تم پر احسان فرماتا ہے کہ اس نے تمہیں ایمان کا راستہ دکھایا ہے ، بشرطیکہ تم ایمان میں سچے ہو ۔
اور اس کی نشانیوں میں سے یہ بھی ہے کہ وہ تمہیں ڈرانے اور امید دلانے کے لئے بجلی دکھاتا ہے اور آسمان سے بارش کا پانی اتارتا ہے پھر اس سے زمین کو اس کی مُردنی کے بعد زندہ و شاداب کر دیتا ہے ، بیشک اس میں ان لوگوں کے لئے نشانیاں ہیں جو عقل سے کام لیتے ہیں ۔
اور جب عیسٰی علیہ السلام واضح نشانیاں لے کر آئے تو انہوں نے کہا  یقیناً میں تمہارے پاس حکمت و دانائی لے کر آیا ہوں اور اس لئے آیا ہوں کہ بعض باتیں جن میں تم اختلاف کر رہے ہو تمہارے لئے خوب واضح کر دوں ، سو تم اللہ سے ڈرو اور میری اطاعت کرو ۔
کیا آپ نے ان لوگوں کو نہیں دیکھا جنہوں نے اللہ کی نعمتِ ایمان کو کفر سے بدل ڈالا اور انہوں نے اپنی قوم کو تباہی کے گھر میں اتار دیا ۔
ہاں ، چاند کی قَسم جس کا گھٹنا ، بڑھنا اور غائب ہو جانا گواہی ہے ۔
ان میں سے اکثر لوگ صرف گمان کی پیروی کرتے ہیں ، بیشک گمان حق سے معمولی سا بھی بے نیاز نہیں کرسکتا ، یقیناً اللہ خوب جانتا ہے جو کچھ وہ کرتے ہیں ۔
اور چاند اپنی روشنی کھو دے گا ۔
جس نے تمہارے لئے زمین کو بچھونا بنایا اور اس میں تمہارے لئے راستے بنائے تاکہ تم منزلِ مقصود تک پہنچ سکو ۔
جو موسٰی اور ہارون علیہما السلام کا رب ہے ۔
سوائے اس شخص کے جو دوزخ میں جا گرنے والا ہے ۔
خضرعلیہ السلام نے کہا  پس اگر آپ میرے ساتھ رہیں تو مجھ سے کسی چیز کی بابت سوال نہ کریں یہاں تک کہ میں خود آپ سے اس کا ذکر کردوں ۔
اور اے لوگو  تم اپنے رب سے گناہوں کی بخشش مانگو پھر اس کی جناب میں صدقِ دل سے رجوع کرو ، وہ تم پر آسمان سے موسلادھار بارش بھیجے گا اور تمہاری قوت پر قوت بڑھائے گا اور تم مجرم بنتے ہوئے اس سے روگردانی نہ کرنا ۔
اور اللہ ہی کے لئے اچھے اچھے نام ہیں ، سو اسے ان ناموں سے پکارا کرو اور ایسے لوگوں کو چھوڑ دو جو اس کے ناموں میں حق سے انحراف کرتے ہیں ، عنقریب انہیں ان اعمالِ بد کی سزا دی جائے گی جن کا وہ ارتکاب کرتے ہیں ۔
یہ اس اللہ کی طرف سے اتارا ہوا ہے جس نے زمین اور بلند و بالا آسمان پیدا فرمائے ۔
اور اگر ہم ان پر فرض کر دیتے کہ تم اپنے آپ کو قتل کر ڈالو یا اپنے گھروں کو چھوڑ کر نکل جاؤ تو ان میں سے بہت تھوڑے لوگ اس پر عمل کرتے ، اورانہیں جو نصیحت کی جاتی ہے اگر وہ اس پر عمل پیرا ہو جاتے تویہ ان کے حق میں بہتر ہوتا اور ایمان پر بہت زیادہ ثابت قدم رکھنے والا ہوتا ۔
اور فرعون نے کہا  اے ہامان  تو میرے لئے ایک اونچا محل بنا دے تاکہ میں اس پر چڑھ کر راستوں پر جا پہنچوں ۔
اور اے انسان  تو پہاڑوں کو دیکھے گا تو خیال کرے گا کہ جمے ہوئے ہیں حالانکہ وہ بادل کے اڑنے کی طرح اڑ رہے ہوں گے ۔ یہ اللہ کی کاریگری ہے جس نے ہر چیز کو حکمت و تدبیر کے ساتھ مضبوط و مستحکم بنا رکھا ہے ۔ بیشک وہ ان سب کاموں سے خبردار ہے جو تم کرتے ہو ۔
اے حبیبِ والا صفات  پس اللہ کی کیسی رحمت ہے کہ آپ ان کے لئے نرم طبع ہیں ، اور اگر آپ تُندخُو اور سخت دل ہوتے تو لوگ آپ کے گرد سے چھٹ کر بھاگ جاتے ، سو آپ ان سے درگزر فرمایا کریں اور ان کے لئے بخشش مانگا کریں اور اہم کاموں میں ان سے مشورہ کیا کریں ، پھر جب آپ پختہ ارادہ کر لیں تو اللہ پر بھروسہ کیا کریں ، بیشک اللہ توکّل والوں سے محبت کرتا ہے ۔
اور اسے میرے کارِ رسالت میں شریک فرما دے ۔
اور اگر تم انہیں ہدایت کی طرف بلاؤ تو وہ سن بھی نہیں سکیں گے ، اور آپ ان بتوں کو دیکھتے ہیں وہ اس طرح تراشے گئے ہیں کہ تمہاری طرف دیکھ رہے ہیں حالانکہ وہ کچھ نہیں دیکھتے ۔
وہی ہے جو تم پر درود بھیجتا ہے اور اس کے فرشتے بھی ، تاکہ تمہیں اندھیروں سے نکال کر نور کی طرف لے جائے اور وہ مومنوں پر بڑی مہربانی فرمانے والا ہے ۔
اور ان میں ان کے لئے اور بھی فوائد ہیں اور مشروب ہیں ، تو پھر وہ شکر ادا کیوں نہیں کرتے ۔
اور ان کی اہلیہ سارہ پاس ہی کھڑی تھیں تو وہ ہنس پڑیں ، سو ہم نے ان کی زوجہ کو اسحاق علیہ السلام کی اور اسحاق علیہ السلام کے بعد یعقوب علیہ السلام کی بشارت دی ۔
اور وہی ہے جو اپنے بندوں کی توبہ قبول فرماتا ہے اور لغزشوں سے درگزر فرماتا ہے اور جو کچھ تم کرتے ہو اسے جانتا ہے ۔
موسٰی علیہ السلام نے فرمایا  پس تو یہاں سے نکل کر چلا جا چنانچہ تیرے لئے ساری زندگی میں یہ سزا ہے کہ تو ہر کسی کو یہی کہتا رہے  مجھے نہ چھونا مجھے نہ چھونا ، اور بیشک تیرے لئے ایک اور وعدۂ عذاب بھی ہے جس کی ہرگز خلاف ورزی نہ ہوگی ، اور تو اپنے اس من گھڑت معبود کی طرف دیکھ جس کی پوجا پر تو جم کر بیٹھا رہا ، ہم اسے ضرور جلا ڈالیں گے پھر ہم اس کی راکھ کو ضرور دریا میں اچھی طرح بکھیر دیں گے ۔
اسی نے دو سمندر رواں کئے جو باہم مل جاتے ہیں ۔
بلکہ اُن لوگوں نے تعجب کیا کہ اُن کے پاس اُنہی میں سے ایک ڈر سنانے والا آگیا ہے ، سو کافر کہتے ہیں  یہ عجیب بات ہے ۔
اور نوح علیہ السلام نے کہا  تم لوگ اس میں سوار ہو جاؤ اﷲ ہی کے نام سے اس کا چلنا اور اس کا ٹھہرنا ہے ۔ بیشک میرا رب بڑا ہی بخشنے والا نہایت مہربان ہے ۔
جب وہ اس میں ڈالے جائیں گے تو اس کی خوف ناک آواز سنیں گے اور وہ آگ جوش مار رہی ہوگی ۔
جو شخص عزت چاہتا ہے تو اﷲ ہی کے لئے ساری عزت ہے ، پاکیزہ کلمات اسی کی طرف چڑھتے ہیں اور وہی نیک عمل کے مدارج کو بلند فرماتا ہے ، اور جو لوگ بری چالوں میں لگے رہتے ہیں ان کے لئے سخت عذاب ہے اور ان کا مکر و فریب نیست و نابود ہو جائے گا ۔
پھر اُن کی بیوی سارہ حیرت و حسرت کی آواز نکالتے ہوئے متوجہ ہوئیں اور تعجّب سے اپنے ماتھے پر ہاتھ مارا اور کہنے لگی  کیا بوڑھیا بانجھ عورت بچہ جنے گی ؟ ۔
تو میں قَسم کھاتا ہوں ان آسمانی کرّوں کی جو ظاہر ہونے کے بعد پیچھے ہٹ جاتے ہیں ۔
پس جو لوگ ایمان لائے اور نیک اعمال کرتے رہے تو اُن کا رب انہیں اپنی رحمت میں داخل فرما لے گا ، یہی تو واضح کامیابی ہے ۔
اور عاد اور ثمود اور باشندگانِ رس کو ، اور ان کے درمیان بہت سی اور امتوں کو بھی ہلاک کر ڈالا ۔
مسیح ابنِ مریم علیھما السلام رسول کے سوا کچھ نہیں ہیں یعنی خدا یا خدا کا بیٹا اور شریک نہیں ہیں ، یقیناً ان سے پہلے بھی بہت سے رسول گزر چکے ہیں ، اور ان کی والدہ بڑی صاحبِ صدق ولیّہ تھیں ، وہ دونوں مخلوق تھے کیونکہ کھانا بھی کھایا کرتے تھے ۔ اے حبیب  دیکھئے ہم ان کی رہنمائی کے لئے کس طرح آیتوں کو وضاحت سے بیان کرتے ہیں پھر ملاحظہ فرمائیے کہ اس کے باوجود وہ کس طرح حق سے پھرے جارہے ہیں ۔
یعقوب علیہ السلام نے فرمایا  میں عنقریب تمہارے لئے اپنے رب سے بخشش طلب کروں گا ، بیشک وہی بڑا بخشنے والا نہایت مہربان ہے ۔
پھر وہ سب اللہ کے حضور لوٹائے جائیں گے جو ان کا مالکِ حقیقی ہے ، جان لو  حکم فرمانا اسی کا کام ہے ، اور وہ سب سے جلد حساب کرنے والا ہے ۔
اور کافر لوگ ایمان والوں سے کہتے ہیں کہ تم ہماری راہ کی پیروی کرو اور ہم تمہاری خطاؤں کے بوجھ کو اٹھا لیں گے ، حالانکہ وہ ان کے گناہوں کا کچھ بھی بوجھ اٹھانے والے نہیں ہیں بیشک وہ جھوٹے ہیں ۔
اگر تمہیں کوئی بھلائی پہنچے تو انہیں بری لگتی ہے اور تمہیں کوئی رنج پہنچے تو وہ اس سے خوش ہوتے ہیں ، اور اگر تم صبر کرتے رہو اور تقوٰی اختیار کئے رکھو تو ان کا فریب تمہیں کوئی نقصان نہیں پہنچا سکے گا ، جو کچھ وہ کر رہے ہیں بیشک اللہ اس پر احاطہ فرمائے ہوئے ہے ۔
جب ہم نے اُن کو اور ان کے سب گھر والوں کو نجات بخشی ۔
بیشک جن لوگوں نے کفر کیا ہے اور دوسروں کو اﷲ کی راہ سے اور اس مسجدِ حرام کعبۃ اﷲ سے روکتے ہیں جسے ہم نے سب لوگوں کے لئے یکساں بنایا ہے اس میں وہاں کے باسی اور پردیسی میں کوئی فرق نہیں ، اور جو شخص اس میں ناحق طریقہ سے کج روی یعنی مقررہ حدود و حقوق کی خلاف ورزی کا ارادہ کرے ہم اسے دردناک عذاب کا مزہ چکھائیں گے ۔
اور تم بھی انتظار کرو ہم بھی منتظر ہیں ۔
مانگنے والے اور نہ مانگنے والے محتاج کا ۔
اے ہمارے رب  انہیں دوگنا عذاب دے اور اُن پر بہت بڑی لعنت کر ۔
بیشک جنہوں نے کفر کیا یعنی نبوتِ محمدی صلی اللہ علیہ وآلہ وسلم کی تکذیب کی اور لوگوں کو اﷲ کی راہ سے روکا ، یقینا وہ حق سے بہت دور کی گمراہی میں جا بھٹکے ۔
یہ جنت کے اعلیٰ درجہ میں اس بڑے دیوان کے اندر لکھی ہوئی ایک کتاب ہے جس میں ان جنتیوں کے نام اور اَعمال درج ہیں جنہیں اعلیٰ مقامات دئیے جائیں گے ۔
اور ان کے لئے آتشِ دوزخ کا بچھونا اور ان کے اوپر اسی کا اوڑھنا ہوگا ، اور ہم ظالموں کو اسی طرح سزا دیتے ہیں ۔
اور جن لوگوں نے کُفر کیا اُن سے کہا جائے گا  کیا میری آیتیں تم پر پڑھ پڑھ کر نہیں سنائی جاتی تھیں ، پس تم نے تکبّر کیا اور تم مُجرم لوگ تھے ۔
وہ کہنے لگے  اے موسٰی  کیا تم ہمارے پاس اس لئے آئے ہو کہ تم ہمیں اس طریقہ سے پھیر دو جس پر ہم نے اپنے باپ دادا کو گامزن پایا اور زمین یعنی سرزمینِ مصر میں تم دونوں کی بڑائی قائم رہے ؟ اور ہم لوگ تم دونوں کو ماننے والے نہیں ہیں ۔
ان میں سے ایک کہنے والے نے کہا  یوسف علیہ السلام کو قتل مت کرو اور اسے کسی تاریک کنویں کی گہرائی میں ڈال دو اسے کوئی راہ گیر مسافر اٹھا لے جائے گا اگر تم کچھ کرنے والے ہو تو یہ کرو ۔
تو انہیں کیا ہو گیا ہے کہ قرآنی پیشین گوئی کی صداقت دیکھ کر بھی ایمان نہیں لاتے ۔
اور میں مومنوں کو دھتکارنے والا نہیں ہوں ۔
اے ایمان والو  تم انصاف پر مضبوطی کے ساتھ قائم رہنے والے محض اللہ کے لئے گواہی دینے والے ہو جاؤ خواہ گواہی خود تمہارے اپنے یا تمہارے والدین یا تمہارے رشتہ داروں کے ہی خلاف ہو ، اگرچہ جس کے خلاف گواہی ہو مال دار ہے یا محتاج ، اللہ ان دونوں کا تم سے زیادہ خیر خواہ ہے ۔ سو تم خواہشِ نفس کی پیروی نہ کیا کرو کہ عدل سے ہٹ جاؤ گے ، اور اگر تم گواہی میں پیچ دار بات کرو گے یا حق سے پہلو تہی کرو گے تو بیشک اللہ ان سب کاموں سے جو تم کر رہے ہو خبردار ہے ۔
شعیب علیہ السلام نے فرمایا  میرا رب ان کارستانیوں کو خوب جاننے والا ہے جو تم انجام دے رہے ہو ۔
اور ہم نے انہیں دوزخیوں کا پیشوا بنا دیا کہ وہ لوگوں کو دوزخ کی طرف بلاتے تھے اور قیامت کے دن ان کی کوئی مدد نہیں کی جائے گی ۔
روزِ محشر کی ہولناکیاں دیکھ کر کہیں گے  ہائے ہماری کم بختی  ہمیں کس نے ہماری خواب گاہوں سے اٹھا دیا ، یہ زندہ ہونا وہی تو ہے جس کا خدائے رحمان نے وعدہ کیا تھا اور رسولوں نے سچ فرمایا تھا ۔
بیشک اللہ نے مسلمانوں پر بڑا احسان فرمایا کہ ان میں انہی میں سے عظمت والا رسول صلی اللہ علیہ وآلہ وسلم بھیجا جو ان پر اس کی آیتیں پڑھتا اور انہیں پاک کرتا ہے اور انہیں کتاب و حکمت کی تعلیم دیتا ہے ، اگرچہ وہ لوگ اس سے پہلے کھلی گمراہی میں تھے ۔
پھر جب انہوں نے ہمارے عذاب کی آمد کو محسوس کیا تو وہ وہاں سے تیزی کے ساتھ بھاگنے لگے ۔
اور نہ ہی اس کا کوئی ہمسر ہے
سلام ہو ابراہیم پر ۔
بیشک صدقہ و خیرات دینے والے مرد اور صدقہ و خیرات دینے والی عورتیں اور جنہوں نے اللہ کو قرضِ حسنہ کے طور پر قرض دیا ان کے لئے صدقہ و قرضہ کا اجر کئی گنا بڑھا دیا جائے گا اور اُن کے لئے بڑی عزت والا ثواب ہوگا ۔
اور اﷲ ان کاموں سے بے خبر نہیں جو وہ انجام دے رہے ہیں ۔
ابراہیم علیہ السلام نے فرمایا  کیا وہ تمہیں سنتے ہیں جب تم ان کو پکارتے ہو ۔
جو شخص چاہے اسے قبول و اَزبر کر لے ۔
اور بیشک ہم نے بنی اسرائیل کو کتاب اور حکومت اور نبوت عطا فرمائی ، اور انہیں پاکیزہ چیزوں سے رزق دیا اور ہم نے انہیں ان کے ہم زمانہ جہانوں پر یعنی اس دور کی قوموں اور تہذیبوں پر فضیلت بخشی ۔
ابراہیم علیہ السلام نے فرمایا  کیا تم نے کبھی ان کی حقیقت میں غور کیا ہے جن کی تم پرستش کرتے ہو ۔
اے حبیبِ مکرم  بیشک ہم نے آپ کے لئے اسلام کی روشن فتح اور غلبہ کا فیصلہ فرما دیا اس لئے کہ آپ کی عظیم جدّ و جہد کامیابی کے ساتھ مکمل ہوجائے ۔
بے شک ہم نے نوح علیہ السلام کو ان کی قوم کی طرف بھیجا کہ آپ اپنی قوم کو ڈرائیں قبل اس کے کہ اُنہیں دردناک عذاب آپہنچے ۔
جو طعنہ زَن ، عیب جُو ہے اور لوگوں میں فساد انگیزی کے لئے چغل خوری کرتا پھرتا ہے ۔
اور بیشک آپ کا رب ہی یقیناً غالب رحمت والا ہے ۔
تو اسے اﷲ سب سے بڑا عذاب دے گا ۔
پھر ہم نے حکم دیا کہ اس مُردہ پر اس گائے کا ایک ٹکڑا مارو ، اسی طرح اللہ مُردوں کو زندہ فرماتا ہے یا قیامت کے دن مُردوں کو زندہ کرے گا اور تمہیں اپنی نشانیاں دکھاتا ہے تاکہ تم عقل و شعور سے کام لو ۔
اور کسی نبی کی نسبت یہ گمان ہی ممکن نہیں کہ وہ کچھ چھپائے گا ، اور جو کوئی کسی کا حق چھپاتا ہے تو قیامت کے دن اسے وہ لانا پڑے گا جو اس نے چھپایا تھا ، پھر ہر شخص کو اس کے عمل کا پورا بدلہ دیا جائے گا اور ان پر ظلم نہیں کیا جائے گا ۔
بیشک اللہ ہر ایک کے ساتھ عدل اور احسان کا حکم فرماتا ہے اور قرابت داروں کو دیتے رہنے کا اور بے حیائی اور برے کاموں اور سرکشی و نافرمانی سے منع فرماتا ہے ، وہ تمہیں نصیحت فرماتا ہے تاکہ تم خوب یاد رکھو ۔
بیشک اﷲ ان لوگوں کو جو ایمان لائے اور نیک عمل کرتے رہے جنتوں میں داخل فرمائے گا جن کے نیچے سے نہریں رواں ہیں ، یقیناً اﷲ جو ارادہ فرماتا ہے کر دیتا ہے ۔
اور اللہ ضرور ایسے لوگوں کو ممتاز فرما دے گا جو سچے دل سے ایمان لائے ہیں اور منافقوں کو بھی ضرور ظاہر کر دے گا ۔
اے ایمان والو  تم اللہ سے ڈرتے رہو اور ہر شخص کو دیکھتے رہنا چاہئیے کہ اس نے کل قیامت کے لئے آگے کیا بھیجا ہے ، اور تم اللہ سے ڈرتے رہو ، بیشک اللہ اُن کاموں سے باخبر ہے جو تم کرتے ہو ۔
بیشک اﷲ آسمانوں اور زمین کو اپنے نظامِ قدرت کے ذریعے اس بات سے روکے ہوئے ہے کہ وہ اپنی اپنی جگہوں اور راستوں سے ہٹ سکیں ، اور اگر وہ دونوں ہٹنے لگیں تو اس کے بعد کوئی بھی ان دونوں کو روک نہیں سکتا ، بیشک وہ بڑا بُردبار ، بڑا بخشنے والا ہے ۔
اور تم ایسے لوگوں کی طرف مت جھکنا جو ظلم کر رہے ہیں ورنہ تمہیں آتشِ دوزخ آچھوئے گی اور تمہارے لئے اﷲ کے سوا کوئی مددگار نہ ہوگا پھر تمہاری مدد بھی نہیں کی جائے گی ۔
اور وہ کہتے ہیں  ہماری دنیوی زندگی کے سوا اور کچھ نہیں ہے ہم بس یہیں مرتے اور جیتے ہیں اور ہمیں زمانے کے حالات و واقعات کے سوا کوئی ہلاک نہیں کرتا گویا خدا اور آخرت کا مکمل انکار کرتے ہیں ، اور انہیں اس حقیقت کا کچھ بھی علم نہیں ہے ، وہ صرف خیال و گمان سے کام لے رہے ہیں ۔
اور جن کے پلڑے اعمال کا وزن نہ ہونے کے باعث ہلکے ہوں گے تو یہی لوگ ہیں جنہوں نے اپنے آپ کو نقصان پہنچایا وہ ہمیشہ دوزخ میں رہنے والے ہیں ۔
اے ہماری قوم  تم اﷲ کی طرف بلانے والے یعنی محمد رسول اﷲ صلی اللہ علیہ وآلہ وسلم کی بات قبول کر لو اور ان پر ایمان لے آؤ تو اﷲ تمہارے گناہ بخش دے گا اور تمہیں دردناک عذاب سے پناہ دے گا ۔
اور جس دن وہ انہیں جمع کرے گا وہ محسوس کریں گے گویا وہ دن کی ایک گھڑی کے سوا دنیا میں ٹھہرے ہی نہ تھے ، وہ ایک دوسرے کو پہچانیں گے ۔ بیشک وہ لوگ خسارے میں رہے جنہوں نے اللہ سے ملاقات کو جھٹلایا تھا اور وہ ہدایت یافتہ نہ ہوئے ۔
اور اس غرض سے کسی پر احسان نہ کریں کہ اس سے زیادہ کے طالب ہوں ۔
جب انہوں نے اپنے باپ اور اپنی قوم سے فرمایا  تم کس چیز کو پوجتے ہو ۔
اور سارے لوگ ابتداء میں ایک ہی جماعت تھے پھر باہم اختلاف کر کے جدا جدا ہو گئے ، اور اگر آپ کے رب کی طرف سے ایک بات پہلے سے طے نہ ہوچکی ہوتی کہ عذاب میں جلد بازی نہیں ہوگی تو ان کے درمیان ان باتوں کے بارے میں فیصلہ کیا جا چکا ہوتا جن میں وہ اختلاف کرتے ہیں ۔
اور بیشک میں بہت زیادہ بخشنے والا ہوں اس شخص کو جس نے توبہ کی اور ایمان لایا اور نیک عمل کیا پھر ہدایت پر قائم رہا ۔
اس دن جھٹلانے والوں کے لئے تباہی ہوگی ۔
اور جو لوگ اپنے رب کی آیتوں پر ایمان رکھتے ہیں ۔
اور پہاڑ غبار بنا کر فضا میں اڑا دیئے جائیں گے ، سو وہ سراب کی طرح کالعدم ہو جائیں گے ۔
فی الحقیقت تمہارے لئے رسول اﷲ صلی اللہ علیہ وآلہ وسلم کی ذات میں نہایت ہی حسین نمونۂ حیات ہے ہر اُس شخص کے لئے جو اﷲ سے ملنے کی اور یومِ آخرت کی امید رکھتا ہے اور اﷲ کا ذکر کثرت سے کرتا ہے ۔
اور دنیوی زندگی کی عیش و عشرت کھیل اور تماشے کے سوا کچھ نہیں ، اور یقیناً آخرت کا گھر ہی ان لوگوں کے لئے بہتر ہے جو تقویٰ اختیار کرتے ہیں ، کیا تم یہ حقیقت نہیں سمجھتے ۔
اس میں بہتے ہوئے چشمے ہوں گے ۔
کیا آپ کو ہر چیز پر چھا جانے والی قیامت کی خبر پہنچی ہے ۔
ہم فرشتوں کو نہیں اتارا کرتے مگر فیصلۂ حق کے ساتھ یعنی جب عذاب کی گھڑی آپہنچے تو اس کے نفاذ کے لئے اتارتے ہیں اور اس وقت انہیں مہلت نہیں دی جاتی ۔
اللہ کا وعدہ قریب آپہنچا سو تم اس کے چاہنے میں عجلت نہ کرو ۔ وہ پاک ہے اور وہ ان چیزوں سے برتر ہے جنہیں کفار اس کا شریک ٹھہراتے ہیں ۔
اے اَزواجِ پیغمبر  تم عورتوں میں سے کسی ایک کی بھی مِثل نہیں ہو ، اگر تم پرہیزگار رہنا چاہتی ہو تو مَردوں سے حسبِ ضرورت بات کرنے میں نرم لہجہ اختیار نہ کرنا کہ جس کے دل میں نِفاق کی بیماری ہے کہیں وہ لالچ کرنے لگے اور ہمیشہ شک اور لچک سے محفوظ بات کرنا ۔
اور پرندوں کو بھی جو اُن کے پاس جمع رہتے تھے ، ہر ایک ان کی طرف اطاعت کے لئے رجوع کرنے والا تھا ۔
اور یہ کہ وہ ایسی باتیں کہتے ہیں جنہیں خود کرتے نہیں ہیں ۔
سو انہوں نے اپنے رب سے دعا کی کہ میں اپنی قوم کے مظالم سے عاجز ہوں پس تو انتقام لے ۔
اور اہلِ کتاب کہتے ہیں  یہودی یا نصرانی ہو جاؤ ہدایت پا جاؤ گے ، آپ فرما دیں کہ نہیں بلکہ ہم تو اس ابراہیم علیہ السلام کا دین اختیار کیے ہوئے ہیں جو ہر باطل سے جدا صرف اللہ کی طرف متوجہ تھے ، اور وہ مشرکوں میں سے نہ تھے ۔
سو انہوں نے شعیب علیہ السلام کو جھٹلا دیا پس انہیں سائبان کے دن کے عذاب نے آپکڑا ، بیشک وہ زبردست دن کا عذاب تھا ۔
یہ سب کچھ اس لئے ہوتا رہتا ہے کہ اﷲ ہی سچا خالق اور رب ہے اور بیشک وہی مُردوں بے جان کو زندہ جان دار کرتا ہے  اور یقینًا وہی ہر چیز پر بڑا قادر ہے ۔
تاکہ ہم جادوگروں کے دین کی پیروی کر سکیں اگر وہ موسٰی اور ہارون پر غالب آگئے ۔
اے ایمان والو  نبیِ مکرّم صلی اللہ علیہ وآلہ وسلم کے گھروں میں داخل نہ ہوا کرو سوائے اس کے کہ تمہیں کھانے کے لئے اجازت دی جائے پھر وقت سے پہلے پہنچ کر کھانا پکنے کا انتظار کرنے والے نہ بنا کرو ، ہاں جب تم بلائے جاؤ تو اس وقت اندر آیا کرو پھر جب کھانا کھا چکو تو وہاں سے اُٹھ کر فوراً منتشر ہوجایا کرو اور وہاں باتوں میں دل لگا کر بیٹھے رہنے والے نہ بنو ۔
اور رات دن کے آگے پیچھے آنے جانے میں اور بصورتِ بارش اُس رِزق میں جسے اللہ آسمان سے اتارتا ہے ، پھر اس سے زمین کو اُس کی مُردنی کے بعد زندہ کر دیتا ہے اور اسی طرح ہواؤں کے رُخ پھیرنے میں ، اُن لوگوں کے لئے نشانیاں ہیں جو عقل و شعور رکھتے ہیں ۔
تو ہم عنقریب اسے آسانی یعنی رضائے الٰہی کے لئے سہولت فراہم کر دیں گے ۔
پھر جب ہم نے دعائے موسٰی سے وہ عذاب اُن سے ہٹا دیا تو وہ فوراً عہد شکنی کرنے لگے ۔
پھر جب انہوں نے اس ویران باغ کو دیکھا تو کہنے لگے  ہم یقیناً راستہ بھول گئے ہیں یہ ہمارا باغ نہیں ہے ۔
تو انہوں نے اپنی رسیاں اور اپنی لاٹھیاں ڈال دیں اور کہنے لگے  فرعون کی عزت کی قسم  ہم ضرور غالب ہوں گے ۔
اور ان کافروں کو ہدایت کی طرف بلانے کی مثال ایسے شخص کی سی ہے جو کسی ایسے جانور کو پکارے جو سوائے پکار اور آواز کے کچھ نہیں سنتا ، یہ لوگ بہرے ، گونگے ، اندھے ہیں سو انہیں کوئی سمجھ نہیں ۔
اور اس میں اختلاف بھی فقط انہی لوگوں نے کیا جنہیں وہ کتاب دی گئی تھی ، باوجود اس کے کہ ان کے پاس واضح نشانیاں آچکی تھیں ،
اور اگر ہم اس کتاب کو عجمی زبان کا قرآن بنا دیتے تو یقیناً یہ کہتے کہ اِس کی آیتیں واضح طور پر بیان کیوں نہیں کی گئیں ، کیا کتاب عجمی ہے اور رسول عربی ہے اِس لئے اے محبوبِ مکرّم  ہم نے قرآن بھی آپ ہی کی زبان میں اتار دیا ہے ۔ فرما دیجئے  وہ قرآن ایمان والوں کے لئے ہدایت بھی ہے اور شفا بھی ہے اور جو لوگ ایمان نہیں رکھتے اُن کے کانوں میں بہرے پن کا بوجھ ہے وہ اُن کے حق میں نابینا پن بھی ہے گویا وہ لوگ کسی دور کی جگہ سے پکارے جاتے ہیں ۔
اور کہا جا رہا ہو کہ اِس وقت کون ہے جھاڑ پھونک سے علاج کرنے والا جس سے شفایابی کرائیں ۔
جو آسمانوں اور زمین کا اور جو مخلوق اِن دونوں کے درمیان ہے اس کا رب ہے ، اور طلوعِ آفتاب کے تمام مقامات کا رب ہے ۔
پس اب تم مزہ چکھو کہ تم نے اپنے اس دن کی پیشی کو بھلا رکھا تھا ، بیشک ہم نے تم کو بھلا دیا ہے اور اپنے ان اعمال کے بدلے جو تم کرتے رہے تھے دائمی عذاب چکھتے رہو ۔
اور بیشک ہم نے موسٰی علیہ السلام کو کتاب تورات عطا فرمائی تو آپ ان کی ملاقات کی نسبت شک میں نہ رہیں وہ ملاقات آپ سے عنقریب شبِ معراج ہونے والی ہے اور ہم نے اسے بنی اسرائیل کے لئے ہدایت بنایا ۔
بیشک ہم نے اِن حوروں کو حسن و لطافت کی آئینہ دار خاص خِلقت پر پیدا فرمایا ہے ۔
اور سلیمان علیہ السلام کے لئے ہم نے ہوا کو مسخّر کر دیا جس کی صبح کی مسافت ایک مہینہ کی راہ تھی اور اس کی شام کی مسافت بھی ایک ماہ کی راہ ہوتی ، اور ہم نے اُن کے لئے پگھلے ہوئے تانبے کا چشمہ بہا دیا ، اور کچھ جنّات ان کے تابع کردیئے تھے جو اُن کے رب کے حکم سے اُن کے سامنے کام کرتے تھے ، اور فرما دیا تھا کہ ان میں سے جو کوئی ہمارے حکم سے پھرے گا ہم اسے دوزخ کی بھڑکتی آگ کا عذاب چکھائیں گے ۔
اور انہیں اس بات سے آگاہ کر دیں کہ اُن کے اور اونٹنی کے درمیان پانی تقسیم کر دیا گیا ہے ، ہر ایک کو پانی کا حصّہ اس کی باری پر حاضر کیا جائے گا ۔
اور بیشک وہ بستی ایک آباد راستہ پر واقع ہے ۔
اور اگر آپ ان کا حال دیکھیں جب یہ لوگ بڑے مضطرب ہوں گے ، پھر بچ نہ سکیں گے اور نزدیکی جگہ سے ہی پکڑ لئے جائیں گے ۔
اور اپنی بیوی اور اپنا بھائی دے ڈالے ۔
بیشک اللہ ہی میرا بھی رب ہے اور تمہارا بھی رب ہے ، پس اسی کی عبادت کرو ۔ یہی سیدھا راستہ ہے ۔
اس پر اُنیس 19 فرشتے داروغے مقرر ہیں ۔
وہی بڑی برکت و عظمت والا ہے جس نے آسمانی کائنات میں کہکشاؤں کی شکل میں سماوی کرّوں کی وسیع منزلیں بنائیں اور اس میں سورج کو روشنی اور تپش دینے والا چراغ بنایا اور اس نظامِ شمسی کے اندر چمکنے والا چاند بنایا ۔
بیشک ان کا رب اس دن ان کے اعمال سے خوب خبردار ہوگا ۔
پس انہیں جو سزائیں ملیں وہ ان کی اپنی عہد شکنی پر اور آیاتِ الٰہی سے انکار کے سبب اور انبیاء کو ان کے ناحق قتل کر ڈالنے کے باعث ، نیز ان کی اس بات کے سبب سے کہ ہمارے دلوں پر غلاف چڑھے ہوئے ہیں ، حقیقت میں ایسا نہ تھا بلکہ اﷲ نے ان کے کفر کے باعث ان کے دلوں پر مُہر لگا دی ہے ، سو وہ چند ایک کے سوا ایمان نہیں لائیں گے ۔
انہوں نے آیاتِ الٰہی کے بدلے دنیوی مفاد کی تھوڑی سی قیمت حاصل کر لی پھر اس کے دین کی راہ سے لوگوں کو روکنے لگے ، بیشک بہت ہی برا کام ہے جو وہ کرتے رہتے ہیں ۔
جو لوگ اﷲ کی راہ میں اپنے مال خرچ کرتے ہیں ان کی مثال اس دانے کی سی ہے جس سے سات بالیاں اگیں اور پھر ہر بالی میں سو دانے ہوں یعنی سات سو گنا اجر پاتے ہیں ، اور اﷲ جس کے لئے چاہتا ہے اس سے بھی اضافہ فرما دیتا ہے ، اور اﷲ بڑی وسعت والا خوب جاننے والا ہے ۔
کھولتے ہوئے پانی کے جوش کی مانند ۔
بیشک اللہ اور ا س کے سب فرشتے نبیِ مکرمّ صلی اللہ علیہ وآلہ وسلم پر درود بھیجتے رہتے ہیں ، اے ایمان والو  تم بھی اُن پر درود بھیجا کرو اور خوب سلام بھیجا کرو ۔
رسول اللہ صلی اللہ علیہ وآلہ وسلم کی مخالفت کے باعث جہاد سے پیچھے رہ جانے والے یہ منافق اپنے بیٹھ رہنے پر خوش ہو رہے ہیں وہ اس بات کو ناپسند کرتے تھے کہ اپنے مالوں اور اپنی جانوں سے اللہ کی راہ میں جہاد کریں اور کہتے تھے کہ اس گرمی میں نہ نکلو ، فرما دیجئے  دوزخ کی آگ سب سے زیادہ گرم ہے ، اگر وہ سمجھتے ہوتے تو کیا ہی اچھا ہوتا ۔
اے ایمان والو  تم میرے اور اپنے دشمنوں کو دوست نہ بناؤ تم اپنے دوستی کے باعث اُن تک خبریں پہنچاتے ہو حالانکہ وہ اس حق کے ہی مُنکر ہیں جو تمہارے پاس آیا ہے ، وہ رسول صلی اللہ علیہ وآلہ وسلم کو اور تم کو اس وجہ سے تمہارے وطن سے نکالتے ہیں کہ تم اللہ پر جو تمہارا پروردگار ہے ، ایمان لے آئے ہو ۔ اگر تم میری راہ میں جہاد کرنے اور میری رضا تلاش کرنے کے لئے نکلے ہو تو پھر اُن سے دوستی نہ رکھو تم اُن کی طرف دوستی کے خفیہ پیغام بھیجتے ہو حالانکہ میں خوب جانتا ہوں جو کچھ تم چھپاتے ہو اور جو کچھ تم آشکار کرتے ہو ، اور جو شخص بھی تم میں سے یہ حرکت کرے سو وہ سیدھی راہ سے بھٹک گیا ہے ۔
اور وہ اس دوزخ میں چِلّائیں گے کہ اے ہمارے رب  ہمیں یہاں سے نکال دے ، اب ہم نیک عمل کریں گے ان اَعمال سے مختلف جو ہم پہلے کیا کرتے تھے ۔ ارشاد ہوگا  کیا ہم نے تمہیں اتنی عمر نہیں دی تھی کہ اس میں جو شخص نصیحت حاصل کرنا چاہتا ، وہ سوچ سکتا تھا اور پھر تمہارے پاس ڈر سنانے والا بھی آچکا تھا ، پس اب عذاب کا مزہ چکھو سو ظالموں کے لئے کوئی مددگار نہ ہوگا ۔
اور اپنے سروں کو اس وقت تک نہ منڈواؤ جب تک قربانی کا جانور اپنے مقام پر نہ پہنچ جائے ، پھر تم میں سے جو کوئی بیمار ہو یا اس کے سر میں کچھ تکلیف ہو اس وجہ سے قبل از وقت سر منڈوالے تو اس کے بدلے میں روزے رکھے یا صدقہ دے یا قربانی کرے ،
اور ان کافروں نے جِنّات کو اﷲ کا شریک بنایا حالانکہ اسی نے ان کو پیدا کیا تھا اورانہوں نے اللہ کے لئے بغیر علم و دانش کے لڑکے اور لڑکیاں بھی گھڑ لیں ۔ وہ ان تمام باتوں سے پاک اور بلند و بالا ہے جو یہ اس سے متعلق کرتے پھرتے ہیں ۔
اور اللہ ہی کے لئے ہے جو کچھ آسمانوں میں اور زمین میں ہے ۔ وہ جسے چاہے بخش دے جسے چاہے عذاب دے ، اور اللہ نہایت بخشنے والا مہربان ہے ۔
اور جسے اللہ گمراہ ٹھہرا دے تو اُس کے لئے اُس کے بعد کوئی کارساز نہیں ہوتا ، اور آپ ظالموں کو دیکھیں گے کہ جب وہ عذابِ آخرت دیکھ لیں گے تو کہیں گے  کیا دنیا میں پلٹ جانے کی کوئی سبیل ہے ؟ ۔
فرما دیجئے  اے میری قوم  تم اپنی جگہ عمل کئے جاؤ میں اپنی جگہ عمل کر رہا ہوں ، پھر عنقریب تم انجام کو جان لو گے ۔
یہی وہ لوگ یعنی پیغمبرانِ خدا ہیں جنہیں اﷲ نے ہدایت فرمائی ہے پس اے رسولِ آخر الزمان  آپ ان کے فضیلت والے سب طریقوں کو اپنی سیرت میں جمع کر کے ان کی پیروی کریں تاکہ آپ کی ذات میں ان تمام انبیاء و رسل کے فضائل و کمالات یکجا ہوجائیں ، آپ فرما دیجئے  اے لوگو  میں تم سے اس ہدایت کی فراہمی پر کوئی اجرت نہیں مانگتا ۔ یہ تو صرف جہان والوں کے لئے نصیحت ہے ۔
پھر حق سے پیٹھ پھیر لی اور تکبّر کیا ۔
کیا ہم نے انہیں اس سے پہلے کوئی کتاب دے رکھی ہے کہ جسے وہ سند کے طور پر تھامے ہوئے ہیں ۔
عنقریب وہ شعلوں والی آگ میں جا پڑے گا ۔
یوسف علیہ السلام نے کہا  نہیں بلکہ اس نے خود مجھ سے مطلب براری کے لئے مجھے پھسلانا چاہا اور اتنے میں خود اس کے گھر والوں میں سے ایک گواہ نے جو شیر خوار بچہ تھا گواہی دی کہ اگر اس کا قمیض آگے سے پھٹا ہوا ہے تو یہ سچی ہے اور وہ جھوٹوں میں سے ہے ۔
آپ اسے کل ہمارے ساتھ بھیج دیجئے وہ خوب کھائے اور کھیلے اور بیشک ہم اس کے محافظ ہیں ۔
پھر صبح ہوتے ہی وہ ایک دوسرے کو پکارنے لگے ۔
اے انسان  کیا تو نہیں جانتا کہ آسمانوں اور زمین کی ساری بادشاہت اﷲ ہی کے لئے ہے ، وہ جسے چاہتا ہے عذاب دیتا ہے اور جسے چاہتا ہے بخش دیتا ہے ، اور اللہ ہر چیز پر خوب قدرت رکھتا ہے ۔
ایسے ہی لوگ درحقیقت کافر ہیں ، اور ہم نے کافروں کے لئے رُسوا کن عذاب تیار کر رکھا ہے ۔
اور اِس سے پہلے ہم نے جنّوں کو شدید جلا دینے والی آگ سے پیدا کیا جس میں دھواں نہیں تھا ۔
پھر اگر وہ اﷲ کی تسبیح کرنے والوں میں سے نہ ہوتے ۔
پھر بیشک انہوں نے اسی طرح حق یعنی قرآن کو بھی جھٹلا دیا جب وہ ان کے پاس اُلوہی نشانی کے طور پر آیا ، پس عنقریب ان کے پاس اس کی خبریں آیا چاہتی ہیں جس کا وہ مذاق اڑاتے تھے ۔
کیا ہم ان کا ناحق مذاق اڑاتے تھے یا ہماری آنکھیں انہیں پہچاننے سے چوک گئی تھیں یہ عمّار ، خباب ، صُہیب ، بلال اور سلمان رضی اللہ عنھما جیسے فقراء اور درویش تھے ۔
پس تم دونوں اپنے رب کی کن کن نعمتوں کو جھٹلاؤ گے ۔
سوائے دائیں جانب والوں کے ۔
اور زکریا اور یحیٰی اور عیسٰی اور الیاس علیھم السلام کو بھی ہدایت بخشی ۔ یہ سب نیکو کار قربت اور حضوری والے لوگ تھے ۔
اس لئے کہ وہ قطعًا حسابِ آخرت کا خوف نہیں رکھتے تھے ۔
آپ مجھے اور اس شخص کو جسے میں نے اکیلا پیدا کیا اِنتقام لینے کے لئے چھوڑ دیں ۔
کیا جو لوگ برے کام کرتے ہیں یہ گمان کئے ہوئے ہیں کہ وہ ہمارے قابو سے باہر نکل جائیں گے ؟ کیا ہی برا ہے جو وہ اپنے ذہنوں میں فیصلہ کرتے ہیں ۔
اور گرہوں میں پھونک مارنے والی جادوگرنیوں اور جادوگروں کے شر سے ۔
وہ بولے  اے شعیب  کیا تمہاری نماز تمہیں یہی حکم دیتی ہے کہ ہم ان معبودوں کو چھوڑ دیں جن کی پرستش ہمارے باپ دادا کرتے رہے ہیں یا یہ کہ ہم جو کچھ اپنے اموال کے بارے میں چاہیں نہ کریں ؟ بیشک تم ہی ایک بڑے تحمل والے ہدایت یافتہ رہ گئے ہو ۔
بیشک مخلص اِطاعت گزار شرابِ طہور کے ایسے جام پئیں گے جس میں خوشبو ، رنگت اور لذت بڑھانے کے لئے کافور کی آمیزش ہوگی ۔
تو اس دن آپ کے رب کی طرف جانا ہوتا ہے ۔
سو جو مال وہ کمایا کرتے تھے وہ ان سے اللہ کے عذاب کو دفع نہ کر سکا ۔
اللہ ہی کی تسبیح کرتے ہیں جو بھی آسمانوں اور زمین میں ہیں ، اور وہی بڑی عزت والا بڑی حکمت والا ہے ۔
بیشک مجرم لوگ ایمان والوں کا دنیا میں مذاق اڑایا کرتے تھے ۔
اور اِسی طرح ہم نے زمین کو پھیلایا اور اس میں ہم نے بہت بھاری پہاڑ رکھے اور ہم نے اس میں ہر قسم کے خوش نما پودے اُگائے ۔
پھر اس کی نسل کو حقیر پانی کے نچوڑ یعنی نطفہ سے چلایا ۔
اور اگر وہ حق والے ہوتے تو وہ اس رسول صلی اللہ علیہ وآلہ وسلم کی طرف مطیع ہو کر تیزی سے چلے آتے ۔
کیا کفار و مشرکین یہ کہتے ہیں کہ اسے اس رسول نے گھڑ لیا ہے ۔ بلکہ وہ آپ کے رب کی طرف سے حق ہے تاکہ آپ اس قوم کو ڈر سنائیں جن کے پاس آپ سے پہلے کوئی ڈر سنانے والا نہیں آیا تاکہ وہ ہدایت پائیں ۔
اور بیشک ہم نے موسٰی علیہ السلام کو کتاب دی پھر اس میں اختلاف کیا جانے لگا ، اور اگر آپ کے رب کی طرف سے ایک بات پہلے صادر نہ ہو چکی ہوتی تو ان کے درمیان ضرور فیصلہ کر دیا گیا ہوتا ، اور وہ یقینًا اس قرآن کے بارے میں اضطراب انگیز شک میں مبتلا ہیں ۔
اے ایمان والو  اللہ کا تقوٰی اختیار کرو اور اُس کے رسولِ مکرّم صلی اللہ علیہ وآلہ وسلم پر ایمان لے آؤ وہ تمہیں اپنی رحمت کے دو حصّے عطا فرمائے گا اور تمہارے لئے نور پیدا فرما دے گا جس میں تم دنیا اور آخرت میں چلا کرو گے اور تمہاری مغفرت فرما دے گا ، اور اللہ بہت بخشنے والا بہت رحم فرمانے والا ہے ۔
بلکہ میں نے انہیں اور اِن کے آباء و اجداد کو اسی ابراہیم علیہ السلام کے تصدّق اور واسطہ سے اِس دنیا میں فائدہ پہنچایا ہے یہاں تک کہ اِن کے پاس حق یعنی قرآن اور واضح و روشن بیان والا رسول صلی اللہ علیہ وآلہ وسلم تشریف لے آیا ۔
تمہارے حق میں بخیل ہو کر ایسا کرتے ہیں ، پھر جب خوف کی حالت پیش آجائے تو آپ دیکھیں گے کہ وہ آپ کی طرف تکتے ہوں گے اور ان کی آنکھیں اس شخص کی طرح گھومتی ہوں گی جس پر موت کی غشی طاری ہو رہی ہو ، پھر جب خوف جاتا رہے تو تمہیں تیز زبانوں کے ساتھ طعنے دیں گے آزردہ کریں گے ، ان کا حال یہ ہے کہ مالِ غنیمت پر بڑے حریص ہیں ۔ یہ لوگ حقیقت میں ایمان ہی نہیں لائے ، سو اﷲ نے ان کے اعمال ضبط کر لئے ہیں اور یہ اﷲ پر آسان تھا ۔
اور ہم مجرموں کو جہنم کی طرف پیاسا ہانک کر لے جائیں گے ۔
فرما دیجئے  میرے اور تمہارے درمیان اﷲ ہی گواہ کے طور پر کافی ہے ، بیشک وہ اپنے بندوں سے خوب آگاہ خوب دیکھنے والا ہے ۔
اور حکم دیا تھا کہ فرعون کے پاس جاؤ وہ سرکش ہو گیا ہے ۔
اور سورج اور چاند اِکٹھے بے نور ہو جائیں گے ۔
یا ہم آپ کو وہ عذاب ہی دکھا دیں جس کا ہم نے اُن سے وعدہ کیا ہے ، سو بے شک ہم اُن پر کامل قدرت رکھنے والے ہیں ۔
سو آپ کے رب کی قسم  ہم ان سب سے ضرور پرسش کریں گے ۔
اور اﷲ ظالموں کو خوب جاننے والا ہے ۔
لوگ آپ سے فتویٰ یعنی شرعی حکم دریافت کرتے ہیں ۔ فرما دیجئے کہ اﷲ تمہیں بغیر اولاد اور بغیر والدین کے فوت ہونے والے کلالہ کی وراثت کے بارے میں یہ حکم دیتا ہے کہ اگر کوئی ایسا شخص فوت ہو جائے جو بے اولاد ہو مگر اس کی ایک بہن ہو تو اس کے لئے اس مال کا آدھا حصہ ہے جو اس نے چھوڑا ہے ، اور اگر اس کے برعکس بہن کلالہ ہو تو اس کے مرنے کی صورت میں اس کا بھائی اس بہن کا وارث کامل ہوگا اگر اس بہن کی کوئی اولاد نہ ہو ، پھر اگر کلالہ بھائی کی موت پر دو بہنیں وارث ہوں تو ان کے لئے اس مال کا دو تہائی حصہ ہے جو اس نے چھوڑا ہے ، اور اگر بصورتِ کلالہ مرحوم کے چند بھائی بہن مرد بھی اور عورتیں بھی وارث ہوں تو پھر ہر ایک مرد کا حصہ دو عورتوں کے حصہ کے برابر ہوگا ۔ یہ احکام اﷲ تمہارے لئے کھول کر بیان فرما رہا ہے تاکہ تم بھٹکتے نہ پھرو ، اور اﷲ ہر چیز کو خوب جاننے والا ہے ۔
اور اُن کے لئے وہ سب برائیاں ظاہر ہو جائیں گی جو انہوں نے کما رکھی ہیں اور انہیں وہ عذاب گھیر لے گا جس کا وہ مذاق اڑایا کرتے تھے ۔
اور آپ دیکھیں گے کفّار و منکرین کا ہر گروہ گھٹنوں کے بل گِرا ہوا بیٹھا ہو گا ، ہر فرقے کو اس کے اعمال کی کتاب کی طرف بلایا جائے گا ، آج تمہیں اُن اعمال کا بدلہ دیا جائے گا جو تم کیا کرتے تھے ۔
اور جب موسٰی علیہ السلام اپنی جوانی کو پہنچ گئے اور سنِّ اعتدال پر آگئے تو ہم نے انہیں حکمِ نبوّت اور علم و دانش سے نوازا ، اور ہم نیکوکاروں کو اسی طرح صلہ دیا کرتے ہیں ۔
یہ قرآن لوگوں کے لئے واضح بیان ہے اور ہدایت ہے اور پرہیزگاروں کے لئے نصیحت ہے ۔
وُہی ہے جس نے تمہارے لئے زمین کو نرم و مسخر کر دیا ، سو تم اس کے راستوں میں چلو پھرو ، اور اُس کے دئیے ہوئے رِزق میں سے کھاؤ ، اور اُسی کی طرف مرنے کے بعد اُٹھ کر جانا ہے ۔
وہ بولا  میں کشتی میں سوار ہونے کے بجائے ابھی کسی پہاڑ کی پناہ لے لیتا ہوں وہ مجھے پانی سے بچا لے گا ۔ نوح علیہ السلام نے کہا  آج اﷲ کے عذاب سے کوئی بچانے والا نہیں ہے مگر اس شخص کو جس پر وہی اﷲ رحم فرما دے ، اسی اثنا میں دونوں یعنی باپ بیٹے کے درمیان طوفانی موج حائل ہوگئی سو وہ ڈوبنے والوں میں ہوگیا ۔
اور اللہ نے ایک ایسی بستی کی مثال بیان فرمائی ہے جو بڑے امن اور اطمینان سے آباد تھی اس کا رزق اس کے مکینوں کے پاس ہر طرف سے بڑی وسعت و فراغت کے ساتھ آتا تھا پھر اس بستی والوں نے اللہ کی نعمتوں کی ناشکری کی تو اللہ نے اسے بھوک اور خوف کے عذاب کا لباس پہنا دیا ان اعمال کے سبب سے جو وہ کرتے تھے ۔
پس تم دونوں اپنے رب کی کن کن نعمتوں کو جھٹلاؤ گے ۔
پس اگر تم اسے میرے پاس نہ لائے تو آئندہ تمہارے لئے میرے پاس غلہ کا کوئی پیمانہ نہ ہوگا اور نہ ہی تم میرے قریب آسکو گے ۔
کسی بشر کو یہ حق نہیں کہ اﷲ اسے کتاب اور حکمت اور نبوت عطا فرمائے پھر وہ لوگوں سے یہ کہنے لگے کہ تم اﷲ کو چھوڑ کر میرے بندے بن جاؤ بلکہ وہ تو یہ کہے گا تم اﷲ والے بن جاؤ اس سبب سے کہ تم کتاب سکھاتے ہو اور اس وجہ سے کہ تم خود اسے پڑھتے بھی ہو ۔
ان کے دل غافل ہو چکے ہیں ، اور یہ ظالم لوگ آپ کے خلاف آہستہ آہستہ سرگوشیاں کرتے ہیں کہ یہ تو محض تمہارے ہی جیسا ایک بشر ہے ، کیا پھر بھی تم اس کے جادو کے پاس جاتے ہو حالانکہ تم دیکھ رہے ہو ۔
وہ پھر بولے  اپنے رب سے ہمارے حق میں دعا کریں وہ ہمارے لئے واضح کر دے کہ اس کا رنگ کیسا ہو ؟ موسیٰ علیہ السلام نے کہا  وہ فرماتا ہے کہ وہ گائے زرد رنگ کی ہو ، اس کی رنگت خوب گہری ہو ایسی جاذبِ نظر ہو کہ دیکھنے والوں کو بہت بھلی لگے ۔
یوسف علیہ السلام نے فرمایا  کیا تمہیں معلوم ہے کہ تم نے یوسف اور اس کے بھائی کے ساتھ کیا سلوک کیا تھا کیا تم اس وقت نادان تھے ۔
اے بنی آدم  کیا میں نے تم سے اس بات کا عہد نہیں لیا تھا کہ تم شیطان کی پرستش نہ کرنا ، بے شک وہ تمہارا کھلا دشمن ہے ۔
پس موسٰی علیہ السلام نے اپنا عصا نیچے ڈال دیا تو اسی وقت صریحاً اژدہا بن گیا ۔
اور ان کا کیا نقصان تھا اگر وہ اللہ پر اور یومِ آخرت پر ایمان لے آتے اور جو کچھ اللہ نے انہیں دیا تھا اس میں سے اس کی راہ میں خرچ کرتے ، اور اللہ ان کے حال سے خوب واقف ہے ۔
سو آپ ایسے لوگوں کو دیکھیں گے جن کے دلوں میں نفاق اور ذہنوں میں غلامی کی بیماری ہے کہ وہ ان یہود و نصارٰی میں شامل ہونے کے لئے دوڑتے ہیں ، کہتے ہیں  ہمیں خوف ہے کہ ہم پر کوئی گردش نہ آجائے یعنی ان کے ساتھ ملنے سے شاید ہمیں تحفظ مل جائے ، تو بعید نہیں کہ اﷲ واقعۃً مسلمانوں کی فتح لے آئے یا اپنی طرف سے کوئی امر فتح و کامرانی کا نشان بنا کر بھیج دے تو یہ لوگ اس منافقانہ سوچ پر جسے یہ اپنے دلوں میں چھپائے ہوئے ہیں شرمندہ ہوکر رہ جائیں گے ۔
اور جب کوئی وعدہ کریں تو اپنا وعدہ پورا کرنے والے ہوں ، اور سختی تنگدستی میں اور مصیبت بیماری میں اور جنگ کی شدّت جہاد کے وقت صبر کرنے والے ہوں ،
اسے اس کے موروثی مال نے کچھ فائدہ نہ پہنچایا اور نہ ہی اس کی کمائی نے ۔
بھلا وہ نہیں جانتا جس نے پیدا کیا ہے ؟ حالانکہ وہ بڑا باریک بین ہر چیز سے خبردار ہے ۔
